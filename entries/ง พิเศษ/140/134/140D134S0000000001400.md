---
name: >-
  ประกาศสำนักงานหลักประกันสุขภาพแห่งชาติ เรื่อง
  การจ่ายค่าใช้จ่ายเพื่อบริการสาธารณสุข กรณีผ้าอ้อม แผ่นรองซับการขับถ่าย
  แผ่นเสริมซึมซับ และผ้าอ้อมทางเลือก พ.ศ. 2566
date: '2023-06-08'
category: ง พิเศษ
volume: 140
section: 134
page: 14
source: 'https://ratchakitcha.soc.go.th/documents/140D134S0000000001400.pdf'
draft: true
---

# ประกาศสำนักงานหลักประกันสุขภาพแห่งชาติ เรื่อง การจ่ายค่าใช้จ่ายเพื่อบริการสาธารณสุข กรณีผ้าอ้อม แผ่นรองซับการขับถ่าย แผ่นเสริมซึมซับ และผ้าอ้อมทางเลือก พ.ศ. 2566

ประกาศสํานักงานหลักประกันสุขภาพแห่งชาติ เรื่อง การจ่ายค่าใช้จ่ายเพื่อบริการสาธารณสุข กรณีผ้าอ้อม แผ่นรองซับการขับถ่าย แผ่นเสริมซึมซับ และผ้าอ้อมทางเลือก พ . ศ . 2566 โดยที่เป็นการสมควรกําหนดหลักเกณฑ์ วิธีการ และเงื่อนไขการจ่ายค่าใช้จ่ายเพื่อบริการสาธารณสุข กรณีผ้าอ้อม แผ่นรองซับการขับถ่าย แผ่นเสริมซึมซับ และผ้าอ้อมทางเลือก ในระบบหลักประกัน สุขภาพแห่งชาติ เพื่อให้การจ่ายเงินกองทุนหลักประกันสุขภาพแห่งชาติเป็นไปอย่างมีประสิทธิภาพ อาศัยอํานาจตามความในข้อ 4 ข้อ 40 . 1 และ ข้อ 71 แห่งประกาศคณะกรรมการ หลักประกันสุขภาพแห่งชาติ เรื่อง หลักเกณฑ์การดําเนินงานและการบริหารจัดการกองทุนหลักประกัน สุขภาพแห่งชาติ ปีงบประมาณ พ . ศ . 2566 และหลักเกณฑ์ วิธีการ และเงื่อนไขการรับค่าใช้จ่าย เพื่อบริการสาธารณสุขของหน่วยบริการ พ . ศ . 2565 เลขาธิการสํานักงานหลักประกันสุขภาพแห่งชาติ จึงออกประกาศไว้ ดังต่อไปนี้ ข้อ 1 ประกาศนี้เรียกว่า “ ประกาศสํานักงานหลักประกันสุขภาพแห่งชาติ เรื่อง การจ่าย ค่าใช้จ่ายเพื่อบริการสาธารณสุข กรณีผ้าอ้อม แผ่นรองซับการขับถ่าย แผ่นเสริมซึมซับ และผ้าอ้อม ทางเลือก พ . ศ . 2566 ” ข้อ 2 ประกาศนี้ให้ใช้บังคับตั้งแต่บัดนี้เป็นต้นไป ข้อ 3 ในประกาศนี้ “ สํานักงาน ” หมายความว่า สํานักงานหลักประกันสุขภาพแห่งชาติ ทั้งนี้ ไม่หมายความรวมถึง สํานักงานสาขา “ หน่วยบริการ ” หมายความว่า สถานบริการที่ได้ขึ้นทะเบียนไว้ตามกฎหมายว่าด้วยหลักประกัน สุขภาพแห่งชาติ “ ผู้รับบริการ ” หมายความว่า ผู้มีสิทธิได้รับบริการสาธารณสุขตามกฎหมายว่าด้วยหลักประกัน สุขภาพแห่งชาติ “ ค่าใช้จ่าย ” หมายความว่า ค่าใช้จ่ายเพื่อบริการสาธารณสุขที่หน่วยบริการมีสิทธิได้รับจาก กองทุนหลักประกันสุขภาพแห่งชาติ กรณีผ้าอ้อม แผ่นรองซับการขับถ่าย แผ่นเสริมซึมซับ และผ้าอ้อมทางเลือก “ ศูนย์พัฒนาคุณภาพชีวิตผู้สูงอายุในชุมชน ” หมายความว่า ศูนย์ซึ่งดําเนินงานเกี่ยวกับ การพัฒนาและฟื้นฟูคุณภาพชีวิตผู้สูงอายุหรือคนพิการในชุมชน ตามประกาศสํานักงานหลักประกัน สุขภาพแห่งชาติเกี่ยวกับหลักเกณฑ์การสนับสนุนและส่งเสริมศูนย์พัฒนาและฟื้นฟูคุณภาพชีวิต ผู้สูงอายุและคนพิการ ้ หนา 14 ่ เลม 140 ตอนพิเศษ 134 ง ราชกิจจานุเบกษา 8 มิถุนายน 2566

“ องค์กรปกครองส่วนท้องถิ่น ” หมายความว่า องค์การบริหารส่วนจังหวัด เทศบาล องค์การบริหารส่วนตําบล กรุงเทพมหานคร เมืองพัทยา และองค์กรปกครองส่วนท้องถิ่นอื่น ที่มีกฎหมายจัดตั้ง “ แผ่นเสริมซึมซับ ” หมายความว่า แผ่นรองซับการขับถ่ายซึ่งเป็นผลิตภัณฑ์ชนิดที่ต้องใช้ ร่วมกับผ้าอ้อม และสํานักงานคณะกรรมการอาหารและยา ( อย .) จดแจ้งประเภทของผลิตภัณฑ์ เป็นเครื่องมือแพทย์ ข้อ 4 ให้เลขาธิการสํานักงานหลักประกันสุขภาพแห่งชาติรักษาการตามประกาศนี้ หมวด 1 หลักเกณฑ์การจ่ายค่าใช้จ่ายเพื่อบริการสาธารณสุข ข้อ 5 การจ่ายค่าใช้จ่ายเพื่อบริการสาธารณสุข กรณีผ้าอ้อม แผ่นรองซับการขับถ่าย แผ่นเสริมซึมซับ และผ้าอ้อมทางเลือก ให้เป็นไปตามหลักเกณฑ์ ดังต่อไปนี้ 5 . 1 เป็นการให้บริการแก่ผู้รับบริการที่มีภาวะติดบ้าน ติดเตียง ที่มีค่าคะแนน ระดับความสามารถในการดําเนินกิจวัตรประจําวันตามดัชนีบาร์เธลเอดีแอล (Barthel ADL index) เท่ากับหรือน้อยกว่า 6 คะแนน ตามแผนการดูแลรายบุคคลระยะยาวด้านสาธารณสุข (Care Plan) หรือผู้รับบริการที่มีภาวะปัญหาการกลั้นปัสสาวะหรืออุจจาระไม่ได้ ตามผลการประเมินความจําเป็น ในการดํารงชีวิต หรือข้อบ่งชี้ทางการแพทย์ 5 . 2 หน่วยบริการที่มีสิทธิได้รับค่าใช้จ่าย เป็นหน่วยบริการ ศูนย์พัฒนาคุณภาพชีวิต ผู้สูงอายุในชุมชน หรือองค์กรปกครองส่วนท้องถิ่นที่ผ่านการอนุมัติโครงการโดยคณะกรรมการกองทุน หลักประกันสุขภาพในระดับท้องถิ่นหรือพื้นที่ คณะกรรมการกองทุนหลักประกันสุขภาพกรุงเทพมหานคร และคณะกรรมการกองทุนฟื้นฟูสมรรถภาพระดับจังหวัด ข้อ 6 องค์กรปกครองส่วนท้องถิ่นจะสนับสนุนเป็นผ้าอ้อม แผ่นรองซับการขับถ่าย แผ่นเสริมซึมซับ และผ้าอ้อมทางเลือกให้กับหน่วยบริการในข้อ 5 . 2 โดยให้สามารถเลือกชนิดของวัสดุ ได้ตามความเหมาะสมในแต่ละบุคคล ทั้งนี้ ต้องไม่เกินวงเงินที่ได้รับเหมาจ่ายไม่เกิน 30 บาท ต่อคนต่อวัน โดยอ้างอิงอัตราเพื่อคํานวณวงเงินเหมาจ่ายตามมติคณะอนุกรรมการกําหนดหลักเกณฑ์ การดําเนินงานและการบริหารจัดการกองทุน วันที่ 22 กันยายน 2565 ผ้าอ้อมอัตราชิ้นละ 9 . 50 บาท แผ่นรองซับการขับถ่ายอัตราชิ้นละ 6 บาท แผ่นเสริมซึมซับ อัตราชิ้นละ 4 . 70 บาท ข้อ 7 แนวทางการใช้จ่ายค่าใช้จ่าย กรณีกองทุนหลักประกันสุขภาพในระดับท้องถิ่นหรือพื้นที่ ให้เป็นไปตามหลักเกณฑ์แห่งประกาศคณะกรรมการหลักประกันสุขภาพแห่งชาติเกี่ยวกับหลักเกณฑ์ เพื่อสนับสนุนให้องค์กรปกครองส่วนท้องถิ่นดําเนินงานและบริหารจัดการระบบหลักประกันสุขภาพ ในระดับท้องถิ่นหรือพื้นที่ กรณีกองทุนหลักประกันสุขภาพกรุงเทพมหานคร ให้เป็นไปตามหลักเกณฑ์ ้ หนา 15 ่ เลม 140 ตอนพิเศษ 134 ง ราชกิจจานุเบกษา 8 มิถุนายน 2566

แห่งประกาศคณะกรรมการหลักประกันสุขภาพแห่งชาติเกี่ยวกับการกําหนดหลักเกณฑ์เพื่อสนับสนุนให้ กรุงเทพมหานครดําเนินงานและบริหารจัดการระบบหลักประกันสุขภาพกรุงเทพมหานคร และกรณี กองทุนฟื้นฟูสมรรถภาพระดับจังหวัด ให้เป็นตามหลักเกณฑ์แห่งประกาศคณะกรรมการหลักประกันสุขภาพ แห่งชาติเกี่ยวกับหลักเกณฑ์การดําเนินงานและบริหารจัดการกองทุนฟื้นฟูสมรรถภาพระดับจังหวัด หมวด 2 วิธีการเรียกเก็บค่าใช้จ่ายเพื่อบริการสาธารณสุข ข้อ 8 ให้กองทุนหลักประกันสุขภาพในระดับท้องถิ่นหรือพื้นที่ กองทุนหลักประกันสุขภาพ กรุงเทพมหานคร และกองทุนฟื้นฟูสมรรถภาพระดับจังหวัด บันทึกและส่งข้อมูลค่าใช้จ่ายตามโครงการ ที่คณะกรรมการกองทุนอนุมัติ และข้อมูลจํานวนผ้าอ้อม แผ่นรองซับการขับถ่าย แผ่นเสริมซึมซับ หรือผ้าอ้อมทางเลือก ที่สนับสนุนให้กับหน่วยบริการ ศูนย์พัฒนาคุณภาพชีวิตผู้สูงอายุในชุมชน หรือองค์กรปกครองส่วนท้องถิ่น ผ่านโปรแกรมบริหารจัดการกองทุนหลักประกันสุขภาพในระดับท้องถิ่น หรือพื้นที่ หรือผ่านระบบโปรแกรมอื่นตามที่สํานักงานกําหนด หมวด 3 เงื่อนไขการจ่ายค่าใช้จ่ายเพื่อบริการสาธารณสุข ข้อ 9 ให้หน่วยบริการ ศูนย์พัฒนาคุณภาพชีวิตผู้สูงอายุในชุมชน หรือองค์กรปกครอง ส่วนท้องถิ่น จัดเก็บเอกสารหลักฐานการดําเนินโครงการขอสนับสนุนค่าใช้จ่าย กรณีผ้าอ้อม แผ่นรองซับการขับถ่าย แผ่นเสริมซึมซับ และผ้าอ้อมทางเลือกไว้เพื่อตรวจสอบ ข้อ 10 หากพบความผิดปกติอื่นใดของข้อมูลผลงานหรือการเบิกจ่ายของหน่วยบริการ ศูนย์พัฒนาคุณภาพชีวิตผู้สูงอายุในชุมชน หรือองค์กรปกครองส่วนท้องถิ่น กองทุนหลักประกันสุขภาพ ในระดับท้องถิ่นหรือพื้นที่ กองทุนหลักประกันสุขภาพกรุงเทพมหานคร หรือกองทุนฟื้นฟูสมรรถภาพ ระดับจังหวัด จะตรวจสอบเอกสารหลักฐานการเรียกเก็บค่าใช้จ่าย โดยตรวจสอบหลักฐานการให้บริการ ข้อ 11 สํานักงานจะพิจารณาปฏิเสธการจ่ายค่าใช้จ่ายในกรณีอย่างหนึ่งอย่างใด ดังต่อไปนี้ 11 . 1 การให้บริการไม่เป็นไปตามหลักเกณฑ์การจ่ายค่าใช้จ่ายเพื่อบริการสาธารณสุข ตามหมวด 1 11 . 2 ไม่พบหลักฐานการให้บริการ ้ หนา 16 ่ เลม 140 ตอนพิเศษ 134 ง ราชกิจจานุเบกษา 8 มิถุนายน 2566

บทเฉพาะกาล ข้อ 12 ให้การบริการและการจ่ายค่าใช้จ่ายเพื่อบริการสาธารณสุข กรณีผ้าอ้อม แผ่นรองซับ การขับถ่าย แผ่นเสริมซึมซับ และผ้าอ้อมทางเลือก ที่ได้ดําเนินการมาตั้งแต่วันที่ 1 ตุลาคม พ . ศ . 2565 จนถึงวันที่ประกาศนี้มีผลใช้บังคับ ถือว่าเป็นการดําเนินการตามประกาศนี้ด้วย ประกาศ ณ วันที่ 20 มีนาคม พ . ศ . 256 6 จเด็จ ธรรมธัชอารี เลขาธิการสํานักงานหลักประกันสุขภาพแห่งชาติ ้ หนา 17 ่ เลม 140 ตอนพิเศษ 134 ง ราชกิจจานุเบกษา 8 มิถุนายน 2566
