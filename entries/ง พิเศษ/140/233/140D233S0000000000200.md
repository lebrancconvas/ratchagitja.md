---
name: >-
  ประกาศสำนักงานคณะกรรมการกำกับและส่งเสริมการประกอบธุรกิจประกันภัย เรื่อง
  แนวปฏิบัติในการขอรับอนุญาตการซื้อหรือมีไว้ซึ่งอสังหาริมทรัพย์ของบริษัทประกันชีวิต
  พ.ศ. 2566
date: '2023-09-21'
category: ง พิเศษ
volume: 140
section: 233
page: 2
source: 'https://ratchakitcha.soc.go.th/documents/140D233S0000000000200.pdf'
draft: true
---

# ประกาศสำนักงานคณะกรรมการกำกับและส่งเสริมการประกอบธุรกิจประกันภัย เรื่อง แนวปฏิบัติในการขอรับอนุญาตการซื้อหรือมีไว้ซึ่งอสังหาริมทรัพย์ของบริษัทประกันชีวิต พ.ศ. 2566

ประกาศสำนักงานคณะกรรมการกำกับและส่งเสริมการประกอบธุรกิจประกันภัย เรื่อง แนวปฏิบัติในการขอรับอนุญาตการซื้อหรือมีไว้ซึ่งอสังหาริมทรัพย์ของบริษัทประกันชีวิต พ.ศ. 256 6 โดยที่มาตรา 33 (9) (ก) และ (ค) แห่งพระราชบัญญัติประกันชีวิต พ.ศ. 2535 กาหนดให้การซื้อหรือมีไว้ซึ่งอสังหาริมทรัพย์เพื่อใช้เป็นสถานที่สาหรับประกอบธุรกิจหรือสาหรับใช้ เพื่อสวัสดิการของพนักงานหรือลูกจ้างของบริษัทตามสมควร หรือการได้รับอสังหาริมทรัพย์มาจาก การรับชา ระหนี้ ต้องได้รับอนุญาตเป็นหนังสือจากนายทะเบียน และในการอนุญาตนายทะเบียน จะกำหนดเงื่อนไขใด ๆ ไว้ด้วยก็ได้ ดังนั้น เพื่อให้การกาหนดหลักเกณฑ์เกี่ยวกับการอนุญาตให้บริษัทประกันชีวิตซื้อหรือมีไว้ ซึ่งอสังหาริมทรัพย์มีความชัดเจนในทางปฏิบัติ และนายทะเบียน ได้รับข้อมูลเพื่อประกอบการพิจารณาอนุญาต การซื้อหรือมีไว้ซึ่งอสังหาริมทรัพย์ครบถ้วนรอบด้าน สำนักงานคณะกรรมการกำกับและส่งเสริม การประกอบธุรกิจประกันภัย จึงเห็นควรออกแนวปฏิบัติในการขอรับอนุญาตการซื้อหรือมีไว้ ซึ่งอสังหาริมทรัพย์ของบริษัทประกันชีวิต ตามที่แ นบท้ายประกาศนี้ ทั้งนี้ ตั้งแต่วันที่ 18 ธันวาคม พ.ศ. 2566 เป็นต้นไป ประกาศ ณ วันที่ 9 สิงหำคม พ.ศ. 25 6 6 สุทธิพล ทวีชัยการ เลขาธิการ คณะกรรมการกากับและส่งเสริมการประกอบธุรกิจประกันภัย ้ หนา 2 ่ เลม 140 ตอนพิเศษ 233 ง ราชกิจจานุเบกษา 21 กันยายน 2566

แนวปฏิบัติในการขอรับอนุญาตการซื้อหรือมีไว้ซึ่งอสังหาริมทรัพย์ของบริษัทประกันชีวิต _______________________________________ ข้อ 1 ในแนวปฏิบัตินี้ “ สํานักงาน ” หมายความว่า สํานักงานคณะกรรมการกํากับและส่งเสริมการประกอบธุรกิจ ประกันภัย “ นายทะเบียน ” หมายความว่า เลขาธิการคณะกรรมการกํากับและส่งเสริมการประกอบธุรกิจ ประกันภัย หรือผู้ซึ่งเลขาธิการคณะกรรมการกํากับและส่งเสริมการประกอบธุรกิจประกันภัยมอบหมาย “ บริษัท ” หมายความว่า บริษัทตามกฎหมายว่าด้วยการประกันชีวิต “ บริษัทประเมินมูลค่าทรัพย์สิน ” หมายความว่า บริษัทประเมินมูลค่าทรัพย์สินที่อยู่ในบัญชี รายชื่อที่ได้รับความเห็นชอบจากสํานักงานคณะกรรมการกํากับหลักทรัพย์และตลาดหลักทรัพย์ตามประกาศ สํานักงานคณะกรรมการกํากับหลักทรัพย์และตลาดหลักทรัพย์ว่าด้วยการให้ความเห็นชอบบริษัทประเมิน มูลค่าทรัพย์สินและผู้ประเมินหลักสําหรับธุรกรรมในตลาดทุน “ มีไว้ซึ่งอสังหาริมทรัพย์ ” หมายความว่า การได้มาซึ่งกรรมสิทธิ์ในอสังหาริมทรัพย์ หรือสิทธิ ครอบครองในที่ดินที่มีหนังสือรับรองการทําประโยชน์ ไม่ว่าจะด้วยวิธีการใดก็ตาม รวมทั้งการก่อสร้าง หรือ การแลกเปลี่ยน แต่ไม่รวมสิทธิการเช่า ข้อ 2 บริษัทสามารถซื้อหรือมีไว้ซึ่งอสังหาริมทรัพย์ได้ในกรณี ดังต่อไปนี้ (1) อสังหาริมทรัพย์ที่ใช้เป็นสถานที่สําหรับประกอบธุรกิจหรือสําหรับใช้เพื่อสวัสดิการของ พนักงานหรือลูกจ้างของบริษัทตามสมควร (2) อสังหาริมทรัพย์ที่บริษัทได้มาจากการรับชําระหนี้หรือจากการบังคับจํานอง ข้อ 3 บริษัทที่จะซื้อหรือมีไว้ซึ่งอสังหาริมทรัพย์เพื่อใช้เป็นสถานที่สําหรับประกอบธุรกิจ หรือสําหรับใช้เพื่อสวัสดิการของพนักงานหรือลูกจ้างของบริษัทตามสมควร ต้องมีคุณสมบัติและลักษณะ ดังต่อไปนี้ (1) มีอัตราส่วนความเพียงพอของเงินกองทุน (Capital Adequacy Ratio: CAR) ไม่ต่ํากว่า อัตราที่นายทะเบียนอาจกําหนดมาตรการที่จําเป็นในการกํากับดูแลสถานะการเงินของบริษัทได้ ตามประกาศ ว่าด้วยการกําหนดประเภทและชนิดของเงินกองทุน รวมทั้งหลักเกณฑ์ วิธีการ และเงื่อนไขในการคํานวณ เงินกองทุนของบริษัทประกันชีวิต และต้องมีเงินกองทุนส่วนเกินเพียงพอ (2) มีอัตราส่วนสินทรัพย์ลงทุนต่อเงินสํารองประกันภัยมากกว่าหรือเท่ากับร้อยละหนึ่งร้อย (3) มีการจัดสรรสินทรัพย์ไว้สําหรับหนี้สินและภาระผูกพันตามสัญญาประกันชีวิต ตามมาตรา 27/4 แห่งพระราชบัญญัติประกันชีวิต พ . ศ . 2535 และที่แก้ไขเพิ่มเติม ให้เป็นไปตามที่กฎหมายกําหนด

- 2 - (4) มีมูลค่าของอสังหาริมทรัพย์ที่บริษัทซื้อหรือมีไว้เพื่อวัตถุประสงค์ตามมาตรา 33 ( 9 ) ( ก ) ( ข ) และ ( ค ) อสังหาริมทรัพย์ที่บริษัทต้องจําหน่ายตามมาตรา 34 แห่งพระราชบัญญัติประกันชีวิต พ . ศ . 2535 และที่แก้ไขเพิ่มเติม และอสังหาริมทรัพย์ที่บริษัทยื่นขอรับอนุญาตต่อนายทะเบียนตามข้อ 4 และข้อ 6 รวมกัน ไม่เกินร้อยละสิบห้าของสินทรัพย์รวมของบริษัท กรณีบริษัทไม่มีอสังหาริมทรัพย์ที่บริษัทต้องจําหน่ายตามมาตรา 34 แห่งพระราชบัญญัติ ประกันชีวิต พ . ศ . 2535 และที่แก้ไขเพิ่มเติม ไม่นําความใน ( 4 ) มาใช้บังคับ ข้อ 4 บริษัทที่มีคุณสมบัติและลักษณะตามข้อ 3 ซึ่งมีความประสงค์จะซื้อหรือมีไว้ ซึ่ง อสังหาริมทรัพย์เพื่อใช้เป็นสถานที่สําหรับประกอบธุรกิจหรือสําหรับใช้เพื่อสวัสดิการของพนักงานหรือลูกจ้างของ บริษัทตามสมควร ให้ยื่นคําขอรับอนุญาตต่อนายทะเบียนพร้อมเอกสารหลักฐาน อย่างน้อยดังต่อไปนี้ (1) วัตถุประสงค์ เหตุผล หรือความจําเป็นในการซื้อหรือมีไว้ซึ่งอสังหาริมทรัพย์นั้น รวมถึง ผลกระทบจากการซื้อหรือมีไว้ซึ่งอสังหาริมทรัพย์ดังกล่าวที่มีต่อฐานะทางการเงิน (2) รายละเอียดของอสังหาริมทรัพย์ เช่น ประเภทของอสังหาริมทรัพย์ รายละเอียดสิ่งปลูกสร้าง โฉนดที่ดินหรือเอกสารสิทธิ ทําเลที่ตั้ง ขนาดพื้นที่ ภาพถ่ายล่าสุด รวมถึงระยะเวลาเช่าในกรณีที่เป็นการเช่า ที่ดินเพื่อสร้างตึก อาคาร หรือสิ่งก่อสร้างลงบนที่ดินที่เช่าดังกล่าว (3) รายงานการประชุมคณะกรรมการบริษัท หรือคณะกรรมการอื่นที่คณะกรรมการบริษัท มอบหมายให้อนุมัติการซื้อหรือมีไว้ซึ่งอสังหาริมทรัพย์ดังกล่าว ในกรณีที่คณะกรรมการอื่นเป็นผู้อนุมัติให้ซื้อหรือมีไว้ซึ่งอสังหาริมทรัพย์ ให้บริษัทส่งรายงาน การประชุมที่คณะกรรมการบริษัทมอบหมายคณะกรรมการอื่นนั้น หรือประกาศหรือคําสั่งของคณะกรรมการ บริษัทที่แต่งตั้งและกําหนดอํานาจหน้าที่ของคณะกรรมการอื่นนั้น (4) นโยบายและขั้นตอนในการซื้อหรือมีไว้ซึ่งอสังหาริมทรัพย์ ที่คณะกรรมการบริษัท หรือคณะกรรมการอื่นที่ได้รับมอบหมายเป็นผู้อนุมัตินโยบายนั้น โดยนโยบายดังกล่าวจะต้องระบุหลักเกณฑ์ และขั้นตอนการพิจารณาทั้งในเรื่องขนาด ทําเลที่ตั้ง และราคาของอสังหาริมทรัพย์ (5) การซื้อหรือมีไว้ซึ่งอสังหาริมทรัพย์ที่มีมูลค่าต่ํากว่าห้าสิบล้านบาท ให้ส่งรายงาน การประเมินราคาจากบริษัทประเมินมูลค่าทรัพย์สินจํานวนหนึ่งราย และหากอสังหาริมทรัพย์มีมูลค่าตั้งแต่ ห้าสิบล้านบาทขึ้นไป ให้ส่งรายงานการประเมินราคาจากบริษัทประเมินมูลค่าทรัพย์สินจํานวนสองราย โดยรายงานการประเมินราคาต้องทําขึ้นไม่เกินหกเดือนก่อนการยื่นคําขอรับอนุญาตจากนายทะเบียน ทั้งนี้ บริษัท ประเมินมูลค่าทรัพย์สินต้องไม่เป็นบุคคลที่เกี่ยวข้องกับกรรมการของบริษัทตามประกาศว่าด้วยบุคคลที่เกี่ยวข้อง กับกรรมการของบริษัท ในกรณีบริษัทซื้อหรือมีไว้ซึ่งอสังหาริมทรัพย์จากโครงการอสังหาริมทรัพย์ใหม่ที่มีการเสนอ ราคาขายเป็นการทั่วไป บริษัทอาจใช้เอกสารหลักฐานการเสนอขายอสังหาริมทรัพย์ดังกล่าว แทนการส่งรายงาน การประเมินราคาจากบริษัทประเมินมูลค่าทรัพย์สินก็ได้ (6) ในกรณีที่มีการก่อสร้างตึก อาคาร หรือสิ่งปลูกสร้างลงบนอสังหาริมทรัพย์ ให้บริษัท ส่งรายละเอียดเกี่ยวกับสิ่งปลูกสร้าง แผนงานก่อสร้าง ระยะเวลาที่คาดว่าจะก่อสร้างแล้วเสร็จ ข้อ 5 ภายใต้บังคับข้อ 7 ราคาอสังหาริมทรัพย์ที่ซื้อหรือมีไว้ตามข้อ 4 ต้องไม่เกินกว่า ราคาประเมินของบริษัทประเมินมูลค่าทรัพย์สินที่ประเมินราคาสูงที่สุด ทั้งนี้ กรณีมีเหตุจําเป็น ให้สามารถเกินกว่า ราคาประเมินได้ แต่ไม่เกินร้อยละยี่สิบของราคาประเมินของบริษัทประเมินมูลค่าทรัพย์สินที่ประเมินราคาสูงที่สุด โดยบริษัทต้องแสดงถึงเหตุผลและความจําเป็น

- 3 - ข้อ 6 บริษัทที่มีความประสงค์จะมีไว้ซึ่งอสังหาริมทรัพย์จากการรับชําระหนี้ ให้ยื่นคําขอรับ อนุญาตต่อนายทะเบียนพร้อมเอกสารหลักฐาน อย่างน้อยดังต่อไปนี้ ( 1 ) รายละเอียดเหตุผลหรือความจําเป็นที่ต้องมีการรับชําระหนี้เป็นอสังหาริมทรัพย์ และรายละเอียดที่แสดงให้เห็นว่าบริษัทได้เสนอวิธีการที่ดีและเหมาะสมที่สุดเพื่อลดภาระหนี้ต่อลูกหนี้แล้ว แต่ลูกหนี้ไม่มีความสามารถที่จะชําระหนี้ต่อไปได้ รวมถึงการรับชําระหนี้ด้วยอสังหาริมทรัพย์มีผลดีต่อบริษัท มากกว่าการดําเนินคดีทางศาล พร้อมทั้งกําหนดแนวทางในการบริหารจัดการอสังหาริมทรัพย์นั้น ( 2 ) รายละเอียดของอสังหาริมทรัพย์ เช่น ประเภทของอสังหาริมทรัพย์ รายละเอียดสิ่งปลูกสร้าง โฉนดที่ดินหรือเอกสารสิทธิ ทําเลที่ตั้ง ขนาดพื้นที่ ภาพถ่ายล่าสุด ( 3 ) รายงานการประชุมคณะกรรมการบริษัท หรือคณะกรรมการอื่นที่คณะกรรมการบริษัท มอบหมายให้อนุมัติการรับชําระหนี้เป็นอสังหาริมทรัพย์ดังกล่าว ในกรณีที่คณะกรรมการอื่นเป็นผู้อนุมัติให้รับชําระหนี้เป็นอสังหาริมทรัพย์ ให้บริษัทส่งรายงาน การประชุมที่คณะกรรมการบริษัทมอบหมายคณะกรรมการอื่นนั้น หรือประกาศหรือคําสั่งของคณะกรรมการ บริษัทที่แต่งตั้งและกําหนดอํานาจหน้าที่ของคณะกรรมการอื่นนั้น ( 4 ) นโยบายและขั้นตอนในการรับชําระหนี้เป็นอสังหาริมทรัพย์ที่คณะกรรมการบริษัท หรือคณะกรรมการอื่นที่ได้รับมอบหมายเป็นผู้อนุมัตินโยบายนั้น และในกรณีที่ต้องการใช้อสังหาริมทรัพย์ ที่ได้มาจากการรับชําระหนี้เป็นสถานที่สําหรับประกอบธุรกิจหรือสําหรับใช้เพื่อสวัสดิการของพนักงาน หรือลูกจ้างของบริษัท จะต้องระบุหลักเกณฑ์และขั้นตอนการพิจารณาทั้งในเรื่องขนาด และทําเลที่ตั้งด้วย ( 5 ) การรับชําระหนี้เป็นอสังหาริมทรัพย์ที่มีมูลค่าต่ํากว่าห้าสิบล้านบาท ให้ส่งรายงาน การประเมินราคาจากบริษัทประเมินมูลค่าทรัพย์สินจํานวนหนึ่งราย และหากอสังหาริมทรัพย์มีมูลค่าตั้งแต่ ห้าสิบล้านบาทขึ้นไป ให้ส่งรายงานการประเมินราคาจากบริษัทประเมินมูลค่าทรัพย์สินจํานวนสองราย โดยรายงานการประเมินราคาต้องทําขึ้นไม่เกินหกเดือนก่อนการยื่นขอรับอนุญาตจากนายทะเบียน ทั้งนี้ บริษัท ประเมินมูลค่าทรัพย์สินต้องไม่เป็นบุคคลที่เกี่ยวข้องกับกรรมการของบริษัทตามประกาศว่าด้วยบุคคล ที่เกี่ยวข้องกับกรรมการของบริษัท ข้อ 7 ราคาของอสังหาริมทรัพย์ที่จะขออนุญาตรับชําระหนี้ตามข้อ 6 ต้องไม่เกินร้อยละ เจ็ดสิบของมูลค่าตลาด ตามรายงานประเมินราคาของบริษัทประเมินมูลค่าทรัพย์สินรายที่ประเมินราคาสูงที่สุด หากอสังหาริมทรัพย์ที่บริษัทรับชําระหนี้มีมูลค่าสูงกว่ามูลหนี้ บริษัทต้องไม่มีการชําระเงินทดแทนส่วนที่เกิน มูลหนี้ นอกจากนี้ บริษัทต้องใช้ดุลยพินิจในการหักค่าใช้จ่ายจากลูกหนี้ เช่น ค่าธรรมเนียมในการดําเนินการรับโอน อสังหาริมทรัพย์ที่ต้องจ่ายตามระเบียบทางราชการ ค่าสูญเสียโอกาสในการรับชําระหนี้เป็นเงินสด เป็นต้น ข้อ 8 ในการพิจารณาอนุญาตการซื้อหรือมีไว้ซึ่งอสังหาริมทรัพย์ตามข้อ 4 และข้อ 6 นายทะเบียนอาจให้บริษัทเข้าชี้แจงข้อมูลหรือส่งเอกสารหรือข้อมูลเพิ่มเติมได้ นายทะเบียนจะพิจารณา และแจ้งผลการพิจารณาให้บริษัททราบเป็นหนังสือภายในหนึ่งเดือนนับแต่วันที่ได้รับเอกสารหลักฐานครบถ้วน และในการอนุญาต นายทะเบียนจะกําหนดเงื่อนไข หรือเงื่อนเวลาไว้ด้วยก็ได้

- 4 - ข้อ 9 บริษัทที่มีความประสงค์จะมีไว้ซึ่งอสังหาริมทรัพย์จากการบังคับจํานอง ให้บริษัทแจ้งให้ นายทะเบียนทราบพร้อมสําเนาเอกสารที่เกี่ยวข้อง ภายในหนึ่งเดือนนับแต่วันที่ได้รับโอนกรรมสิทธิ์ หรือ สิทธิครอบครองในที่ดินที่มีหนังสือรับรองการทําประโยชน์นั้น และเมื่อบริษัทได้แจ้งให้นายทะเบียนทราบ พร้อมสําเนาเอกสารที่เกี่ยวข้องครบถ้วน ให้ถือว่าบริษัทได้รับอนุญาตจากนายทะเบียนแล้ว ทั้งนี้ นายทะเบียนอาจให้บริษัทเข้าชี้แจงข้อมูลหรือส่งเอกสารหรือข้อมูลเพิ่มเติมเกี่ยวกับ การมีไว้ซึ่งอสังหาริมทรัพย์จากการบังคับจํานองได้ ข้อ 10 เมื่อบริษัทได้รับอนุญาตจากนายทะเบียนให้ซื้อหรือมีไว้ซึ่งอสังหาริมทรัพย์ตามข้อ 4 หรือมีไว้ซึ่งอสังหาริมทรัพย์ที่ได้มาจากการรับชําระหนี้ตามข้อ 6 แล้ว ให้บริษัทแจ้งให้นายทะเบียนทราบ ภายในหนึ่งเดือนนับแต่วันที่ได้รับโอนกรรมสิทธิ์ในอสังหาริมทรัพย์หรือสิทธิครอบครองในที่ดินที่มีหนังสือ รับรองการทําประโยชน์นั้น พร้อมสําเนาเอกสารสิทธิ เช่น โฉนดที่ดิน หนังสือรับรองการทําประโยชน์ ( น . ส . 3 น . ส . 3 ก . หรือ น . ส . 3 ข .) เป็นต้น นอกจากการแจ้งตามวรรคหนึ่ง นายทะเบียนอาจกําหนดให้บริษัทดําเนินการอย่างหนึ่งอย่างใด ดังต่อไปนี้เพิ่มเติมด้วยก็ได้ ( 1 ) แจ้งให้นายทะเบียนทราบถึงการได้รับอนุญาตก่อสร้างจากหน่วยงานที่เกี่ยวข้อง ( 2 ) แจ้งความคืบหน้าเกี่ยวกับการก่อสร้างตึก อาคาร หรือสิ่งก่อสร้าง ตามแผนการก่อสร้าง ที่บริษัทยื่นประกอบการขออนุญาต ตามระยะเวลาที่นายทะเบียนกําหนดจนกว่าจะก่อสร้างแล้วเสร็จ และได้ใช้ อสังหาริมทรัพย์ดังกล่าวตามวัตถุประสงค์ที่บริษัทขออนุญาตแล้ว ข้อ 1 1 ให้บริษัทรายงานความคืบหน้าในการจําหน่ายอสังหาริมทรัพย์ที่บริษัทเลิกใช้ หรืออสังหาริมทรัพย์ที่ได้มาจากการรับชําระหนี้หรือบังคับจํานอง ให้นายทะเบียนทราบทุกปี โดยให้รายงาน ภายในสามเดือนนับแต่วันสิ้นปีปฏิทินจนกว่าบริษัทจะจําหน่ายอสังหาริมทรัพย์นั้นเสร็จสิ้น ข้อ 1 2 การดําเนินการใด ๆ ตามประกาศนี้ ที่บริษัทต้องยื่นหรือจัดส่งให้สํานักงาน ให้บริษัท ดําเนินการตามระบบอิเล็กทรอนิกส์ที่สํานักงานกําหนด ข้อ 1 3 กรณีที่บริษัทไม่ปฏิบัติให้เป็นไปตามแนวปฏิบัติในการขอรับอนุญาตการซื้อหรือมีไว้ ซึ่งอสังหาริมทรัพย์ หรือเงื่อนไขที่นายทะเบียนกําหนด นายทะเบียนอาจมีคําสั่งให้บริษัทชี้แจงเหตุผล และข้อเท็จจริงที่เกี่ยวข้อง หรือสั่งให้บริษัทแก้ไขให้แล้วเสร็จภายในระยะเวลาที่กําหนด หรือกําหนดเงื่อนไขใด ๆ ให้บริษัทต้องปฏิบัติเพิ่มเติมได้ หากบริษัทไม่ดําเนินการหรือดําเนินการไม่แล้วเสร็จภายในระยะเวลาที่กําหนด นายทะเบียนอาจพิจารณาทบทวนการอนุญาตหรือยกเลิกการอนุญาตได้
