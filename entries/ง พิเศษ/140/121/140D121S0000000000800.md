---
name: >-
  ประกาศอธิบดีกรมสรรพากร เกี่ยวกับภาษีเงินได้ (ฉบับที่ 433) เรื่อง 
  กำหนดหลักเกณฑ์ วิธีการ
  และเงื่อนไขการยกเว้นภาษีเงินได้ของบริษัทหรือห้างหุ้นส่วนนิติบุคคล
  ซึ่งดำเนินโครงการลดการปล่อยก๊าซเรือนกระจก
date: '2023-05-25'
category: ง พิเศษ
volume: 140
section: 121
page: 8
source: 'https://ratchakitcha.soc.go.th/documents/140D121S0000000000800.pdf'
draft: true
---

# ประกาศอธิบดีกรมสรรพากร เกี่ยวกับภาษีเงินได้ (ฉบับที่ 433) เรื่อง  กำหนดหลักเกณฑ์ วิธีการ และเงื่อนไขการยกเว้นภาษีเงินได้ของบริษัทหรือห้างหุ้นส่วนนิติบุคคล ซึ่งดำเนินโครงการลดการปล่อยก๊าซเรือนกระจก

ประกาศอธิบดีกรมสรรพากร เกี่ยวกับภาษีเงินได้ ( ฉบับที่ 433) เรื่อง กําหนดหลักเกณฑ์ วิธีการ และเงื่อนไขการยกเว้นภาษีเงินได้ ของบริษัทหรือห้างหุ้นส่วนนิติบุคคล ซึ่งดําเนินโครงการลดการปล่อยก๊าซเรือนกระจก อาศัยอํานาจตามความในมาตรา 3 แห่งพระราชกฤษฎีกาออกตามความในประมวลรัษฎากร ว่าด้วยการยกเว้นรัษฎากร ( ฉบับที่ 760) พ . ศ . 2566 อธิบดีกรมสรรพากรกําหนดหลักเกณฑ์ วิธีการ และเงื่อนไข เพื่อการยกเว้นภาษีเงินได้ของบริษัทหรือห้างหุ้นส่วนนิติบุคคล ซึ่งดําเนินโครงการ ลดการปล่อยก๊าซเรือนกระจกภาคสมัครใจ ดังต่อไปนี้ ข้อ 1 ในประกาศนี้ “ โครงการลดการปล่อยก๊าซเรือนกระจก ” หมายความว่า โครงการลดการปล่อยก๊าซเรือนกระจก ภาคสมัครใจที่ได้ขึ้นทะเบียนกับองค์การบริหารจัดการก๊าซเรือนกระจก ( องค์การมหาชน ) “ คาร์บอนเครดิต ” หมายความว่า ปริมาณก๊าซเรือนกระจกที่ลดลงได้จากโครงการลดการปล่อย ก๊าซเรือนกระจก ซึ่งคํานวณในรูปของคาร์บอนไดออกไซด์เทียบเท่า ข้อ 2 การคํานวณกําไรสุทธิและขาดทุนสุทธิของบริษัทหรือห้างหุ้นส่วนนิติบุคคลซึ่งดําเนิน โครงการลดการปล่อยก๊าซเรือนกระจก ให้คํานวณตามมาตรา 65 แห่งประมวลรัษฎากร โดยบริษัท หรือห้างหุ้นส่วนนิติบุคคลนั้นต้องคํานวณกําไรสุทธิของรายได้จากการดําเนินโครงการลดการปล่อยก๊าซ เรือนกระจก ในแต่ละโครงการแยกต่างหากออกจากรายได้จากการประกอบกิจการอื่นเป็นเวลาสามรอบ ระยะเวลาบัญชีต่อเนื่องกัน หากโครงการลดการปล่อยก๊าซเรือนกระจกมีผลขาดทุนสุทธิให้คงผล ขาดทุนสุทธิไว้ในโครงการลดการปล่อยก๊าซเรือนกระจกในระหว่างรอบระยะเวลาบัญชีที่ได้รับสิทธิ ยกเว้นภาษีเงินได้นิติบุคคลเท่านั้น กรณีรายจ่ายใดไม่สามารถแยกกันได้โดยชัดแจ้งว่าเป็นรายจ่ายของรายได้จากการดําเนิน โครงการลดการปล่อยก๊าซเรือนกระจก หรือเป็นรายจ่ายของรายได้จากการประกอบกิจการอื่น ให้บริษัทหรือห้างหุ้นส่วนนิติบุคคลดังกล่าวเฉลี่ยรายจ่ายตามส่วนของรายได้ระหว่างรายได้จากการดําเนิน โครงการลดการปล่อยก๊าซเรือนกระจกในแต่ละโครงการ และรายได้จากการประกอบกิจการอื่นในรอบ ระยะเวลาบัญชีนั้น ข้อ 3 ให้บริษัทหรือห้างหุ้นส่วนนิติบุคคลซึ่งดําเนินโครงการลดการปล่อยก๊าซเรือนกระจก และประสงค์จะได้รับสิทธิยกเว้นภาษีเงินได้นิติบุคคลตามมาตรา 3 แห่งพระราชกฤษฎีกาออกตามความ ในประมวลรัษฎากร ว่าด้วยการยกเว้นรัษฎากร ( ฉบับที่ 760) พ . ศ . 256 6 แยกยื่นแบบแสดง รายการภาษีเงินได้ พร้อมทั้งบัญชีทําการและบัญชีกําไรขาดทุนของแต่ละโครงการ สําหรับบัญชีงบดุล ของบริษัทหรือห้างหุ้นส่วนนิติบุคคลดังกล่าว ให้ยื่นพร้อมแบบแสดงรายการภาษีเงินได้ของบริษัทหรือ ้ หนา 8 ่ เลม 140 ตอนพิเศษ 121 ง ราชกิจจานุเบกษา 25 พฤษภาคม 2566

ห้างหุ้นส่วนนิติบุคคลสําหรับโครงการลดการปล่อยก๊าซเรือนกระจก หรือยื่นพร้อมแบบแสดงรายการ ภาษีเงินได้ของบริษัทหรือห้างหุ้นส่วนนิติบุคคลในกิจการอื่นก็ได้ ทั้งนี้ ให้ใช้เลขประจําตัวผู้เสียภาษีอากรเดียวกัน ในการยื่นแบบแสดงรายการภาษีเงินได้นั้น ข้อ 4 ประกาศนี้ให้ใช้บังคับตั้งแต่วันที่ 20 มีนาคม พ . ศ . 2566 เป็นต้นไป ประกาศ ณ วันที่ 10 เมษายน พ . ศ . 256 6 ลวรณ แสงสนิท อธิบดีกรมสรรพากร ้ หนา 9 ่ เลม 140 ตอนพิเศษ 121 ง ราชกิจจานุเบกษา 25 พฤษภาคม 2566
