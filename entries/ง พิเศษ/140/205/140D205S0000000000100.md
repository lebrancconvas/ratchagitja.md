---
name: >-
  ระเบียบคณะกรรมการการแข่งขันทางการค้า ว่าด้วยการบริหารงานทรัพยากรบุคคล (ฉบับที่
  6) พ.ศ. 2566
date: '2023-08-28'
category: ง พิเศษ
volume: 140
section: 205
page: 1
source: 'https://ratchakitcha.soc.go.th/documents/140D205S0000000000100.pdf'
draft: true
---

# ระเบียบคณะกรรมการการแข่งขันทางการค้า ว่าด้วยการบริหารงานทรัพยากรบุคคล (ฉบับที่ 6) พ.ศ. 2566

ระเบียบคณะกรรมการการแข่งขันทางการค้า ว่าด้วยการบริหารงานทรัพยากรบุคคล (ฉบับที่ 6) พ.ศ. 2566 โดยที่เป็นการสมควรแก้ไขเพิ่มเติมระเบียบคณะกรรมการการแข่งขันทางการค้า ว่าด้วย การบริหารงานทรัพยากรบุคคล พ.ศ. 2562 โดยเพิ่มเติมหลักเกณฑ์และวิธีการเกี่ยวกับการคุ้มครองพยาน การกันเป็นพยาน การลดโทษ และการให้บําเหน็จความชอบสําหรับพนักงานที่ให้ข้อมูลหรือให้ถ้อยคํา ในฐานะพยานอันเป็นประโยชน์และเป็นผลดียิ่งต่อสํานักงานคณะกรรมการการแข่งขั นทางการค้า เพื่อให้การดําเนินการทางวินัยเป็นไปด้วยความเรียบร้อย อาศัยอํานาจตามความในมาตรา 17 (14) แห่งพระราชบัญญัติการแข่งขันทางการค้า พ.ศ. 2560 ประกอบกับมติคณะกรรมการการแข่งขันทางการค้า ในการประชุมครั้งที่ 16/2566 เมื่อวันที่ 27 เมษายน พ.ศ. 2566 คณะกรรมการการแข่งขันทางการค้า จึงออกระเบียบไว้ ดังต่อไปนี้ ข้อ 1 ระเบียบนี้เรียกว่า “ ระเบียบคณะกรรมการการแข่งขันทางการค้า ว่าด้วยการบริหาร งานทรัพยากรบุคคล (ฉบับที่ 6) พ.ศ. 2566” ข้อ 2 ระเบียบนี้ให้ใช้บังคับตั้งแต่วันถัดจากวันประกาศในราชกิจ จานุเบกษาเป็นต้นไป ข้อ 3 ให้เพิ่มความต่อไปนี้เป็นข้อ 87/1 ของส่วนที่ 2 การดําเนินการทางวินัย ในหมวด 11 วินัยและการรักษาวินัย ของระเบียบคณะกรรมการการแข่งขันทางการค้า ว่าด้วยการบริหารงาน ทรัพยากรบุคคล พ.ศ. 2562 “ ข้อ 87/1 พนักงานผู้ใดให้ข้อมูลต่อ ผู้บังคับบัญชาหรือให้ถ้อยคําในฐานะพยานต่อผู้มีหน้าที่ สืบสวนสอบสวนหรือตรวจสอบตามกฎหมาย ข้อบังคับ หรือระเบียบของสํานักงาน อันเป็นประโยชน์ และเป็นผลดียิ่งต่อสํานักงาน ผู้บังคับบัญชาอาจพิจารณาให้บําเหน็จความชอบเป็นกรณีพิเศษได้ พนักงานผู้ใดอยู่ในฐานะที่อาจจะถูกก ล่าวหาว่าร่วมกระทําผิดวินัยกับพนักงานอื่น ให้ข้อมูล ต่อผู้บังคับบัญชาหรือให้ถ้อยคําต่อบุคคลหรือคณะบุคคลตามความในวรรคหนึ่งเกี่ยวกับการกระทําผิดวินัย ที่ได้กระทํามาจนเป็นเหตุให้มีการสอบสวนพิจารณาทางวินัยแก่ผู้เป็นต้นเหตุแห่งการกระทําผิด อาจกันผู้นั้นไว้เป็นพยา นหรือลดโทษทางวินัยตามควรแก่กรณีก็ได้ พนักงานผู้ใดให้ข้อมูลหรือให้ถ้อยคําในฐานะพยานตามวรรคหนึ่งหรือวรรคสองอันเป็นเท็จ ให้ถือว่าผู้นั้นกระทําผิดวินัย การดําเนินการตามวรรคหนึ่งและวรรคสอง ให้เป็นไปตามที่กําหนดในข้อบังคับคณะกรรมการ การแข่งขันทางการค้า ว่าด้วยการ คุ้มครองพยาน การกันเป็นพยาน การลดโทษ และการให้บําเหน็จ ความชอบในการดําเนินการทางวินัย ้ หนา 1 ่ เลม 140 ตอนพิเศษ 205 ง ราชกิจจานุเบกษา 28 สิงหาคม 2566

ข้อบังคับคณะกรรมการตามวรรคสี่จะกําหนดหลักเกณฑ์และวิธีการที่จะดําเนินการย้าย หรือดําเนินการอื่นใดโดยไม่ต้องได้รับความยินยอมหรือเห็นชอบจากผู้บังคับบัญชาของพนักงานผู้นั้น และไ ม่ต้องปฏิบัติตามขั้นตอนหรือกระบวนการตามที่กําหนดในข้อบังคับ ระเบียบ หรือประกาศ ที่เกี่ยวข้องก็ได้ ” ข้อ 4 ให้ประธานกรรมการรักษาการตามระเบียบนี้ และมีอํานาจวินิจฉัยปัญหาเกี่ยวกับ การปฏิบัติตามระเบียบนี้และคําวินิจฉัยนั้นให้ถือเป็นที่สุด ประกาศ ณ วันที่ 30 มิ ถุนายน พ.ศ. 25 6 6 ไมตรี สุเทพากุล ประธานกรรมการการแข่งขันทางการค้า ้ หนา 2 ่ เลม 140 ตอนพิเศษ 205 ง ราชกิจจานุเบกษา 28 สิงหาคม 2566
