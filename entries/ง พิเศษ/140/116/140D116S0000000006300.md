---
name: >-
  ข้อบังคับสถาบันบัณฑิตพัฒนศิลป์ ว่าด้วยเครื่องแบบ เครื่องหมาย
  และเครื่องแต่งกายของนักศึกษา พ.ศ. 2566
date: '2023-05-19'
category: ง พิเศษ
volume: 140
section: 116
page: 63
source: 'https://ratchakitcha.soc.go.th/documents/140D116S0000000006300.pdf'
draft: true
---

# ข้อบังคับสถาบันบัณฑิตพัฒนศิลป์ ว่าด้วยเครื่องแบบ เครื่องหมาย และเครื่องแต่งกายของนักศึกษา พ.ศ. 2566

ข้อบังคับสถาบันบัณฑิตพัฒนศิลป์ ว่าด้วยเครื่องแบบ เครื่องหมาย และเครื่องแต่งกายของนักศึกษา พ.ศ. 2566 โดยที่เป็นการสมควรปรับปรุงข้อบังคับสถาบันบัณฑิตพัฒนศิลป์ ว่าด้วยเครื่องหมายสถาบัน เครื่องแบบ เครื่องหมาย และเครื่องแต่งกายของนักศึกษา พ.ศ. 2543 ให้มีความเหมาะสมและสอดคล้อง กับสภาพการณ์ในปัจจุบัน อาศัยอานาจตามความในมาตรา 17 ( 2) และมาตรา 56 วรรคสาม แห่งพระราชบัญญัติ สถาบันบัณฑิตพัฒนศิลป์ พ.ศ. 2550 ประกอบกับมติสภาสถาบันบัณฑิตพัฒนศิลป์ในการประชุม ครั้งที่ 2/2566 เมื่อวันที่ 23 กุมภาพันธ์ พ.ศ. 2566 จึงออกข้อบังคับไว้ ดังต่อไปนี้ ข้อ 1 ข้อบังคับนี้เรียกว่า “ ข้อบังคับสถาบันบัณฑิตพัฒนศิลป์ ว่าด้วยเครื่องแบบ เครื่องหมาย และเครื่องแต่งกายของนัก ศึกษา พ.ศ. 2566 ” ข้อ 2 ข้อบังคับนี้ให้ใช้บังคับตั้งแต่วันถัดจากวันประกาศในราชกิจจานุเบกษาเป็นต้นไป ข้อ 3 ให้ยกเลิกข้อบังคับสถาบันบัณฑิตพัฒนศิลป์ ว่าด้วยเครื่องหมายสถาบัน เครื่องแบบ เครื่องหมาย และเครื่องแต่งกายนักศึกษา พ.ศ. 2543 ข้อ 4 ในข้อบังคับ นี้ “ สถาบัน ” หมายความว่า สถาบันบัณฑิตพัฒนศิลป์ “ สภาสถาบัน ” หมายความว่า สภาสถาบันบัณฑิตพัฒนศิลป์ “ คณะ ” หมายความว่า คณะในสังกัดสถาบันบัณฑิตพัฒนศิลป์ “ วิทยาลัย ” หมายความว่า วิทยาลัยในสังกัดสถาบันบัณฑิตพัฒนศิลป์ “ อธิการบดี ” หมายความว่า อธิการบดีสถาบันบัณฑิตพัฒนศิลป์ “ คณบดี ” หมายความว่า คณบดีของคณะในสังกัดสถาบันบัณฑิตพัฒนศิลป์ “ ผู้อำนวยการ ” หมายความว่า ผู้อำนวยการวิทยาลัยในสังกัดสถาบันบัณฑิตพัฒนศิลป์ “ นักศึกษา ” หมายความว่า นักศึกษาระดับประกาศนียบัตรวิชาชีพชั้นสูงและนักศึกษา ระดับปริ ญญาตรีของคณะหรือวิทยาลัยในสังกัดสถาบันบัณฑิตพัฒนศิลป์ ข้อ 5 ให้ใช้เครื่องหมายสถาบันประกอบเครื่องแบบ ดังนี้ ( 1 ) เข็มเครื่องหมายสถาบัน ทาด้วยโลหะสีเงิน ขนาดเส้นผ่าศูนย์กลาง 3 เซนติเมตร ดุนตามรูปเครื่องหมายสถาบัน (2) หัวเข็มขัดสถาบัน ทาด้วยโลหะสีเงิน เป็นรูปสี่เหลี่ยมผืนผ้า ขนาด 4 x 4.5 เซนติเมตร ดุนเป็นรูปเครื่องหมายสถาบัน ขนาดเส้นผ่าศูนย์กลาง 3.2 เซนติเมตร (3) กระดุมสถาบันทาด้วยโลหะสีเงิน มีลักษณะกลมมน ขอบเกลี้ยง ขนาดเส้นผ่าศูนย์กลาง 2 เซนติเมตร ดุนเป็นรูปเครื่องหมายสถาบัน ้ หนา 63 ่ เลม 140 ตอนพิเศษ 116 ง ราชกิจจานุเบกษา 19 พฤษภาคม 2566

(4) เข็มก ลัดติดปกเสื้อ ทำด้วยโลหะสีเงิน ขนาดเส้นผ่าศูนย์กลาง 2 เซนติเมตร ดุนตามรูป เครื่องหมายสถาบัน (5) เข็มกลัดเนคไท ทาด้วยโลหะ สีเงิน ขนาดเส้นผ่าศูนย์กลาง 2 เซนติเมตร ดุนตามรูป เครื่องหมายสถาบัน ข้อ 6 เครื่องแบบนักศึกษา มี 2 ประเภท ได้แก่ เครื่องแบบปกติ และเครื่องแบบพิธีการ ข้อ 7 เครื่องแบบปกติ ( 1 ) เครื่องแบบปกติของนักศึกษาชาย (ก) เสื้อเชิ้ตสีขาวแขนสั้นหรือแขนยาว ผ่าอกติดกระดุมสีขาว เปิดคอ ที่อกเสื้อเบื้องขวา ติดเข็มเครื่องหมายสถาบัน ความยาวของตัวเสื้อให้เลยเอว ใส่ชายเสื้อไว้ในกางเก ง (ข) กางเกงขายาวแบบสากล ทรงสุภาพ สีดำไม่มีลวดลาย (ค) เข็มขัดหนังสีดำหรือสีน้ำตาล ขนาดกว้าง 3.4 เซนติเมตร ประกอบหัวเข็มขัดสถาบัน (ง) ถุงเท้าสีดา หรือสีสุภาพ (จ) รองเท้าหุ้มส้นหนังหรือวัตถุเทียมหนังสีดาแบบสุภาพไม่มีลวดลาย ( 2 ) เครื่องแบบปกติของนักศึกษาหญิง (ก) เสื้อเชิ้ตสีขาวแขนสั้นไม่รัดรูปและไม่หลวมจนเกินไป เนื้อผ้าสีขาวเกลี้ยง ไม่บางเกินสมควร ผ่าอกตลอด แนวสาบเสื้อติดกระดุมสถาบัน จานวน 4 เม็ด ที่อกเสื้อเบื้องขวาติดเข็มเครื่องหมายสถาบัน และที่ปกเสื้อด้านซ้ายติดเข็มก ลัดติดปกเสื้อ (ข) กระโปรงสีดาแบบสุภาพไม่รัดรูป ยาวคลุมเข่า ผ้าเนื้อเรียบไม่มีลวดลาย (ค) เข็มขัดหนังสีดาหรือสีน้าตาล ขนาดกว้าง 3.4 เซนติเมตร ประกอบหัวเข็มขัด สถาบันคาดทับกระโปรงที่ระดับสะเอว (ง) รองเท้าหุ้มส้นหนังหรือวัตถุเทียมหนังสีดาแบบสุภาพไม่ มีลวดลาย ข้อ 8 เครื่องแบบพิธีการ ( 1 ) เครื่องแบบพิธีการของนักศึกษาชาย มีลักษณะเช่นเดียวกับเครื่องแบบปกติของนักศึกษาชาย แต่ไม่ติดเข็มเครื่องหมายสถาบัน ที่อกเสื้อเบื้องขวา โดยให้ใส่เสื้อเชิ้ตสีขาว แขนยาว ผูกเนคไทสีเขียว และกลัดเข็มกลัดเนคไท ( 2 ) เครื่องแบบพิธีการของนักศึกษาหญิง มีลักษณะเช่นเดียวกับเครื่องแบบปกติของนักศึกษาหญิง แต่ไม่ติดเข็มกลัดติดปกเสื้อ ด้านซ้าย โดยให้กลัดกระดุมคอและใส่ถุงน่องสีเนื้อไม่มีลวดลาย ข้อ 9 การแต่งกายด้วยเครื่องแบบปกติ และเครื่องแบบพิธีการในโอกาสต่าง ๆ ให้เป็นไป ตามที่ สถาบันประกาศกำหนด ข้อ 10 คณะหรือวิทยาลัย อาจกำหนดให้มีเครื่องแต่งกายเฉพาะเพิ่มเติมจากเครื่องแบบปกติ หรือเครื่องแบบพิธีการก็ได้ โดยให้ ทำเป็นประกาศของคณะหรือวิทยาลัย ้ หนา 64 ่ เลม 140 ตอนพิเศษ 116 ง ราชกิจจานุเบกษา 19 พฤษภาคม 2566

ข้อ 11 ผู้ที่เป็นนักศึกษาวิชาทหารสามารถแต่งเครื่องแบบนักศึกษาวิชาทหาร แทนเครื่องแบบ ปกติ ในวันที่มีการเรียนวิชาทหารดังกล่าวได้ ข้อ 12 นักศึกษาสามารถแต่งเครื่องแต่งกายประกอบเครื่องแบบเพิ่มเติมตามพิธีปฏิบัติ ของศาสนานั้น ๆ ก็ได้ ข้อ 13 นักศึกษาอาจแต่งเครื่องแบบตามข้อ 7 และข้อ 8 ตามเพศสภาพก็ได้ ข้อ 14 การใช้เครื่องแต่งกายของนักศึกษาให้เป็นไปตามประกาศของสถาบัน ข้อ 1 5 ให้อธิการบดีรักษาการให้เป็นไปตามข้อบังคับนี้ และให้มีอานาจออกประกาศเพื่อการปฏิบัติ ตามข้อบังคับนี้ รวมทั้งตีความและวินิจฉัยปัญหาเกี่ยวกับการปฏิบัติตามข้อบังคับนี้ ในกรณีที่มีเหตุจาเป็น สภำสถาบันอาจมีมติด้วยคะแนนเสียงไม่น้อยกว่ากึ่งหนึ่งของกรรมการ สภาสถาบันทั้งหมดเท่าที่มีอยู่ ให้งดใช้ข้อบังคับนี้ทั้งหมดหรือบางส่วนได้ ประกาศ ณ วันที่ 23 มีนาคม พ.ศ. 256 6 ศาสตราจารย์กิตติคุณบวรศักดิ์ อุวรรณโณ นายกสภาสถาบันบัณฑิตพัฒนศิลป์ ้ หนา 65 ่ เลม 140 ตอนพิเศษ 116 ง ราชกิจจานุเบกษา 19 พฤษภาคม 2566
