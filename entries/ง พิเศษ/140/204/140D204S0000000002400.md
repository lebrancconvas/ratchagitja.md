---
name: >-
  ประกาศกระทรวงการคลัง เรื่อง ออกใช้เหรียญกษาปณ์ที่ระลึก 72 ปี
  การท่าเรือแห่งประเทศไทย พ.ศ. 2566
date: '2023-08-25'
category: ง พิเศษ
volume: 140
section: 204
page: 24
source: 'https://ratchakitcha.soc.go.th/documents/140D204S0000000002400.pdf'
draft: true
---

# ประกาศกระทรวงการคลัง เรื่อง ออกใช้เหรียญกษาปณ์ที่ระลึก 72 ปี การท่าเรือแห่งประเทศไทย พ.ศ. 2566

ประกาศกระทรวงการคลัง เรื่อง ออกใช้เหรียญกษาปณ์ที่ระลึก 72 ปี การท่าเรือแห่งประเทศไทย พ.ศ. 2566 ด้วยกระทรวงการคลังได้จัดทาเหรียญกษาปณ์ที่ระลึก 72 ปี การท่าเรือแห่งประเทศไทย ในวันที่ 16 พฤษภาคม พ.ศ. 2566 ออกใช้ตามกฎกระทรวงกำหนดลักษณะของเหรียญกษาปณ์ที่ระลึก 72 ปี การท่าเรือแห่งประเทศไทย พ.ศ. 2566 คือ เหรียญกษาปณ์โลหะสีขาว (ทองแดงผสมนิกเกิล) ราคายี่สิบบาท หนักเหรียญละ 15 กรัม ลักษณะ เป็นเหรียญกษาปณ์ไม่ขัดเงา วงข อบนอกมีเฟืองจักร ขนาด เส้นผ่าศูนย์กลาง 32 มิลลิเมตร ลวดลาย ด้านหน้า กลางเหรียญมีพระบรมรูปพระบาทสมเด็จพระปรเมนทรรามาธิบดี ศรีสินทรมหาวชิราลงกรณ พระวชิรเกล้าเจ้าอยู่หัว ทรงฉลองพระองค์ชุดสากล ภายในวงขอบเหรียญเบื้องล่างมีข้อความว่า “ พระบาทสมเด็จพระปรเมนทร รามาธิบดีศรีสินทรมหาวชิราลงกรณ พระวชิรเกล้าเจ้าอยู่หัว ” ด้านหลัง กลางเหรียญมีรูปตราสัญลักษณ์ประจาการท่าเรือแห่งประเทศไทย ภายในวงขอบเหรียญเบื้องบนมีข้อความว่า “72 ปี การท่าเรือแห่งประเทศไทย 16 พฤษภาคม 2566” เบื้องล่างมีข้อค วามบอกราคาว่า “20 บาท ” และข้อความว่า “ ประเทศไทย ” โดยมีจุดกลมคั่นระหว่างข้อความเบื้องบน กับเบื้องล่างทั้งสองข้าง จึงประกาศให้ทราบทั่วกัน ส่วนเหรียญกษาปณ์ชนิดและราคาอื่นที่ประกาศออกใช้ไปแล้ว ยังคงใช้ได้ต่อไป ประกาศ ณ วันที่ 1 8 สิงหาคม พ.ศ. 256 6 อาคม เติมพิทยาไพสิฐ รัฐมนตรีว่าการกระทรวงการคลัง ้ หนา 24 ่ เลม 140 ตอนพิเศษ 204 ง ราชกิจจานุเบกษา 25 สิงหาคม 2566
