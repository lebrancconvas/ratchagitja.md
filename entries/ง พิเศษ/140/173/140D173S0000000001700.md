---
name: >-
  ข้อบังคับของสำนักงานการบินพลเรือนแห่งประเทศไทย ฉบับที่ 27
  ว่าด้วยการปฏิบัติการของผู้ได้รับใบรับรองผู้ดำเนินการเดินอากาศ
date: '2023-07-17'
category: ง พิเศษ
volume: 140
section: 173
page: 17
source: 'https://ratchakitcha.soc.go.th/documents/140D173S0000000001700.pdf'
draft: true
---

# ข้อบังคับของสำนักงานการบินพลเรือนแห่งประเทศไทย ฉบับที่ 27 ว่าด้วยการปฏิบัติการของผู้ได้รับใบรับรองผู้ดำเนินการเดินอากาศ

ข้อบังคับของสํานักงานการบินพลเรือนแห่งประเทศไทย ฉบับที่ 27 ว่าด้วยการปฏิบัติการของผู้ได้รับใบรับรองผู้ดําเนินการเดินอากาศ อาศัยอํานาจตามความในมาตรา 6 / 1 มาตรา 15 ( 7 ) และมาตรา 41 / 117 แห่งพระราชบัญญัติการเดินอากาศ พ . ศ . 2497 ซึ่งแก้ไขเพิ่มเติมโดยพระราชบัญญัติการเดินอากาศ ( ฉบับที่ 14 ) พ . ศ . 2562 ประกอบกับมติคณะกรรมการการบินพลเรือนในคราวประชุมครั้งที่ 3 / 2566 เมื่อวันที่ 7 มิถุนายน พ . ศ . 2566 ผู้อํานวยการสํานักงานการบินพลเรือนแห่งประเทศไทย จึงออกข้อบังคับ เพื่อให้สอดคล้องตามภาคผนวก 6 และบทแก้ไขเพิ่มเติมภาคผนวก 6 แห่งอนุสัญญา ว่าด้วยการบินพลเรือนระหว่างประเทศ ค . ศ . 1944 และ Commission Regulation (EU) 965/2012 Part- Organisation Requirements for Air Operations ( Part- ORO) Part- Commercial air transport operations (Part-CAT) Part-Specific approvals (Part-SPA) Part- Non-commercial air operations with complex motor-powered aircraft (Part-NCC) Part-Non-commercial air operations with other-than-complex motor-powered aircraft (Part-NCO) และ Part-Specialised operations (Part-SPO) เกี่ยวกับหลักเกณฑ์ ข้อกําหนด เงื่อนไข และสิทธิที่ได้รับเพื่อให้ผู้ได้รับ ใบรับรองผู้ดําเนินการเดินอากาศปฏิบัติการบินอย่างปลอดภัยและปฏิบัติการในเรื่องอื่น ๆ ที่เกี่ยวข้องไว้ ดังต่อไปนี้ ข้อ 1 ข้อบังคับนี้เรียกว่า “ ข้อบังคับของสํานักงานการบินพลเรือนแห่งประเทศไทย ฉบับที่ 27 ว่าด้วยการปฏิบัติการของผู้ได้รับใบรับรองผู้ดําเนินการเดินอากาศ ” ข้อ 2 ข้อบังคับนี้ให้ใช้บังคับตั้งแต่วันที่ 3 ธันวาคม พ . ศ . 2566 เป็นต้นไป ข้อ 3 ให้ยกเลิกข้อบังคับของคณะกรรมการการบินพลเรือน ฉบับที่ 86 ว่าด้วยการเดินอากาศ ของอากาศยาน ลงวันที่ 23 ธันวาคม พ . ศ . 2552 ข้อ 4 ในข้อบังคับนี้ “ ระบบบริหารจัดการ ” (Management System) หมายความว่า ระบบการจัดการด้านนิรภัย (Safety Management System) และระบบควบคุมติดตามและกํากับดูแลการดําเนินงานเพื่อให้ เป็นไปตามกฎระเบียบ (Compliance Monitoring System) “ ผู้อํานวยการ ” หมายความว่า ผู้อํานวยการสํานักงานการบินพลเรือนแห่งประเทศไทย “ สํานักงาน ” หมายความว่า สํานักงานการบินพลเรือนแห่งประเทศไทย ข้อ 5 ข้อบังคับนี้ใช้บังคับกับการปฏิบัติการบินด้วยเครื่องบินและเฮลิคอปเตอร์ของผู้ได้รับ ใบรับรองผู้ดําเนินการเดินอากาศตามพระราชบัญญัติการเดินอากาศ พ . ศ . 2497 และที่แก้ไขเพิ่มเติม ข้อ 6 ผู้ได้รับใบรับรองผู้ดําเนินการเดินอากาศต้องดําเนินการปฏิบัติการบินอย่างปลอดภัย และปฏิบัติการในเรื่องอื่น ๆ ตามหลักเกณฑ์ ข้อกําหนด เงื่อนไข และสิทธิที่ได้รับ ดังต่อไปนี้ ้ หนา 17 ่ เลม 140 ตอนพิเศษ 173 ง ราชกิจจานุเบกษา 17 กรกฎาคม 2566

( 1 ) การปฏิบัติตามกฎหมาย กฎระเบียบ และวิธีปฏิบัติ ( ก ) ผู้ได้รับใบรับรองผู้ดําเนินการเดินอากาศต้องมั่นใจว่าพนักงานทั้งหมดของตน เมื่อปฏิบัติหน้าที่เกี่ยวข้องกับเครื่องบินและเฮลิคอปเตอร์ ต้องปฏิบัติตามกฎหมายและกฎระเบียบ รวมถึงคําสั่งและวิธีปฏิบัติที่ผู้อํานวยการกําหนด ( ข ) ผู้ได้รับใบรับรองผู้ดําเนินการเดินอากาศต้องมั่นใจว่านักบินทั้งหมดมีความคุ้นเคย กับกฎหมายและกฎระเบียบ รวมถึงวิธีปฏิบัติ ที่เกี่ยวข้องกับการปฏิบัติหน้าที่ของตน พื้นที่ที่จะทําการบิน สนามบิน และเครื่องอํานวยความสะดวกในการเดินอากาศที่ใช้ นอกจากนี้ผู้ได้รับใบรับรองผู้ดําเนินการ เดินอากาศยังต้องมั่นใจว่าผู้ประจําหน้าที่อื่น ๆ มีความคุ้นเคยกับกฎหมายและกฎระเบียบ รวมถึง วิธีปฏิบัติที่เกี่ยวข้องเช่นเดียวกัน ( ค ) ผู้ได้รับใบรับรองผู้ดําเนินการเดินอากาศ หรือตัวแทนที่ได้รับการแต่งตั้ง ต้องรับผิดชอบ ในการอํานวยการบิน (Operational Control) ( ง ) นักบินผู้ควบคุมอากาศยานต้องเป็นผู้รับผิดชอบการอํานวยการบิน โดยผู้ดําเนินการ เดินอากาศอาจพิจารณาให้มีพนักงานอํานวยการบินในการปฏิบัติหน้าที่ควบคุมและการกํากับดูแล การปฏิบัติการบิน ( จ ) ในกรณีเกิดเหตุการณ์ฉุกเฉินซึ่งอาจเป็นอันตรายต่อความปลอดภัยของอากาศยาน หรือบุคคลอื่น ๆ ผู้ได้รับใบรับรองผู้ดําเนินการเดินอากาศต้องแจ้งเหตุการณ์ดังกล่าวต่อสํานักงาน โดยไม่ชักช้า หรือเมื่อมีการร้องขอ ( ฉ ) ในกรณีเกิดเหตุการณ์ฉุกเฉิน ซึ่งอาจเป็นอันตรายต่อความปลอดภัยของอากาศยาน หรือบุคคลอื่น ๆ และอาจมีความจําเป็นที่ไม่สามารถปฏิบัติตามกฎหมายหรือกฎระเบียบ หรือวิธีปฏิบัติใด ๆ นักบินผู้ควบคุมอากาศยานต้องแจ้งต่อสํานักงานหรือหน่วยงานที่มีอํานาจของประเทศนั้น ๆ โดยไม่ชักช้า และนักบินผู้ควบคุมอากาศยานต้องส่งรายงานการไม่ปฏิบัติตามกฎหมายหรือกฎระเบียบ หรือวิธีปฏิบัตินั้น ในทันทีที่สามารถกระทําได้ ( ช ) ผู้ได้รับใบรับรองผู้ดําเนินการเดินอากาศต้องมั่นใจว่านักบินผู้ควบคุมอากาศยาน มีข้อมูลที่จําเป็นเกี่ยวกับการให้บริการในการค้นหาและช่วยเหลือในพื้นที่ที่จะทําการบินอยู่ในเครื่องบิน หรือเฮลิคอปเตอร์ ( ซ ) ผู้ได้รับใบรับรองผู้ดําเนินการเดินอากาศต้องมั่นใจว่าผู้ประจําหน้าที่ในอากาศยาน สามารถพูดและเข้าใจภาษาที่ใช้ในการติดต่อสื่อสาร ตามที่ผู้อํานวยการประกาศกําหนด ( ฌ ) ผู้ได้รับใบรับรองผู้ดําเนินการเดินอากาศต้องเก็บรักษาบันทึกประวัติของผู้ประจําหน้าที่ และสมาชิกลูกเรือให้สํานักงานตรวจสอบ เพื่อมั่นใจว่ามีคุณสมบัติครบถ้วน ( 2 ) ระบบบริหารจัดการ (Management System) ้ หนา 18 ่ เลม 140 ตอนพิเศษ 173 ง ราชกิจจานุเบกษา 17 กรกฎาคม 2566

( ก ) ผู้ได้รับใบรับรองผู้ดําเนินการเดินอากาศต้องจัดให้มีโปรแกรมการวิเคราะห์ข้อมูลการบิน (Flight Data Monitoring Programme) ที่เป็นส่วนหนึ่งของระบบการจัดการด้านนิรภัย โดยเงื่อนไข และวิธีการการจัดทําโปรแกรมการวิเคราะห์ข้อมูลการบิน ให้เป็นไปตามที่ผู้อํานวยการประกาศกําหนด ( ข ) ผู้ได้รับใบรับรองผู้ดําเนินการเดินอากาศต้องจัดให้มีระบบข้อมูลเอกสารนิรภัยการบิน เพื่อใช้เป็นแนวทางในการปฏิบัติของเจ้าหน้าที่ด้านปฏิบัติการ โดยเป็นส่วนหนึ่งของระบบการจัดการ ความปลอดภัย ข้อ 7 ผู้ได้รับใบรับรองผู้ดําเนินการเดินอากาศต้องดําเนินการปฏิบัติการบินอย่างปลอดภัย และปฏิบัติการในเรื่องอื่น ๆ ตามหลักเกณฑ์ ข้อกําหนด เงื่อนไข และสิทธิที่ได้รับตามที่ผู้อํานวยการ ประกาศกําหนด ในเรื่องดังต่อไปนี้ ( 1 ) ระบบบริหารจัดการ (Management System) ( 2 ) การปฏิบัติการบินและการรับรองการปฏิบัติการบิน (Flight and Ground Operating Procedures and Specific Approval) ( 3 ) ข้อจํากัดเวลาทําการบิน เวลาปฏิบัติหน้าที่และเวลาพักผ่อน (Flight and Duty Time Limitations and Rest Requirements) ( 4 ) ผู้ประจําหน้าที่ในอากาศ (Flight Crew) พนักงานอํานวยการบิน (Flight Operations Officer/Flight Dispatcher) และสมาชิกลูกเรือผู้ปฏิบัติหน้าที่ทางเทคนิค (Technical Crew) ( 5 ) พนักงานต้อนรับในเครื่องบินหรือเฮลิคอปเตอร์ (Cabin Crew) ( 6 ) การรักษาความปลอดภัยในเครื่องบินหรือเฮลิคอปเตอร์ (Security) ( 7 ) คู่มือ สมุดปูม และบันทึก (Manuals Logs and Records) ( 8 ) เครื่องวัด อุปกรณ์ และเอกสารการบินประจําเครื่องบินหรือเฮลิคอปเตอร์ (Instruments Data Equipment) ( 9 ) สมรรถนะและขีดจํากัดของเครื่องบินหรือเฮลิคอปเตอร์ (Performance and Operating Limitations) ( 10 ) การคงความต่อเนื่องของความสมควรเดินอากาศสําหรับเครื่องบินหรือเฮลิคอปเตอร์ (Continuing Airworthiness) ( 11 ) เรื่องอื่นที่เกี่ยวข้องกับความปลอดภัยในการปฏิบัติการบินและการปฏิบัติการในเรื่องอื่น ๆ ข้อ 8 บรรดาข้อกําหนด ประกาศ และระเบียบ หรือคําสั่งที่ออกโดยอาศัยอํานาจของ ข้อบังคับของคณะกรรมการการบินพลเรือน ฉบับที่ 86 ว่าด้วยการเดินอากาศของอากาศยาน ลงวันที่ 23 ธันวาคม พ . ศ . 2552 ที่ใช้บังคับอยู่ในวันที่ข้อบังคับฉบับนี้มีผลใช้บังคับ ให้มีผลใช้ได้ต่อไปเท่าที่ ไม่่ขัดหรือแย้งกับข้อบังคับฉบับนี้ จนกว่าจะมีข้อกําหนด ประกาศ และระเบียบ หรือคําสั่งในเรื่องนั้น ๆ ออกมาใช้บังคับแทน ้ หนา 19 ่ เลม 140 ตอนพิเศษ 173 ง ราชกิจจานุเบกษา 17 กรกฎาคม 2566

ข้อ 9 ผู้ที่ได้รับใบรับรองผู้ดําเนินการเดินอากาศอยู่ก่อนวันที่ข้อบังคับนี้มีผลใช้บังคับ ต้องปรับปรุงมาตรฐานการปฏิบัติการบินให้เป็นไปตามข้อบังคับฉบับนี้ภายในสาม ( 3 ) ปี นับแต่วันที่ ข้อบังคับนี้มีผลใช้บังคับ โดยต้องเข้าสู่การรับรองผู้ดําเนินการเดินอากาศใหม่ตามที่ผู้อํานวยการประกาศ กําหนด ประกาศ ณ วันที่ 16 มิถุนายน พ . ศ . 25 66 สุทธิพงษ์ คงพูล ผู้อํานวยการสํานักงานการบินพลเรือนแห่งประเทศไทย ้ หนา 20 ่ เลม 140 ตอนพิเศษ 173 ง ราชกิจจานุเบกษา 17 กรกฎาคม 2566
