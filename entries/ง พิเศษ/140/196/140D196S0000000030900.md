---
name: >-
  ประกาศคณะกรรมการกลางว่าด้วยราคาสินค้าและบริการ ฉบับที่ 60 พ.ศ. 2566 เรื่อง 
  การกำหนดหลักเกณฑ์ เงื่อนไขการรับซื้อ และการแสดงราคารับซื้อข้าวเปลือก
date: '2023-08-17'
category: ง พิเศษ
volume: 140
section: 196
page: 309
source: 'https://ratchakitcha.soc.go.th/documents/140D196S0000000030900.pdf'
draft: true
---

# ประกาศคณะกรรมการกลางว่าด้วยราคาสินค้าและบริการ ฉบับที่ 60 พ.ศ. 2566 เรื่อง  การกำหนดหลักเกณฑ์ เงื่อนไขการรับซื้อ และการแสดงราคารับซื้อข้าวเปลือก

ประกาศคณะกรรมการกลางว่าด้วยราคาสินค้าและบริการ ฉบับที่ 60 พ.ศ. 2566 เรื่อง การกาหนดหลักเกณฑ์ เงื่อนไขการรับซื้อ และการแสดงราคารับซื้อข้าวเปลือก โดยที่ประกาศคณะกรรมการกลางว่าด้วยราคาสินค้าและบริการ ฉบับที่ 13 พ.ศ. 2565 เรื่อง การกาหนดสินค้าและบริการควบคุม ลงวันที่ 29 มิถุนายน พ.ศ. 25 65 สิ้นผลใช้บังคับ จึงทำให้ประกาศคณะกรรมการกลางว่าด้วยราคาสินค้าและบริการ ฉบับที่ 64 พ.ศ. 2565 เรื่อง การกำหนดหลักเกณฑ์ เงื่อนไขการรับซื้อ และการแสดงราคารับซื้อข้าวเปลือก ลงวันที่ 1 กรกฎาคม พ.ศ. 2565 สิ้นผลใช้บังคับ ประกอบกับคณะกรรมการกลางว่าด้วยราคาสินค้าและบริการ ได้พิจารณาทบทวนการใช้อานาจกาหนดมาตรการดังกล่าวแล้ว เห็นควรคงมาตรการให้ผู้ ประกอบการ รับซื้อข้าวเปลือกแสดงราคารับซื้อตามมาตรฐานความชื้น อัตราการหักลดน้ำหนักตามความชื้น และอัตราการหักลดน้าหนักสิ่งเจือปน รวมทั้งมิให้ผู้ประกอบการรับซื้อข้าวเปลือกคิดค่าชั่งน้าหนักต่อไป เพื่อให้เกษตรกรได้รับความเป็นธรรมในด้านราคา อาศัยอานาจตามควำมในมาตรา 9 (2) (5) มาตรา 25 (3) (4) และมาตรา 28 แห่งพระราชบัญญัติว่าด้วยราคาสินค้าและบริการ พ.ศ. 2542 คณะกรรมการกลางว่าด้วยราคาสินค้า และบริการ จึงออกประกาศ ดังต่อไปนี้ ข้อ 1 ประกาศฉบับนี้ให้ใช้บังคับในทุกท้องที่ทั่วราชอาณาจักรเป็นระยะเวลาหนึ่งปี ตั้งแต่วันถัดจากวันประกาศเป็นต้นไป เว้นแต่จะมีการออกประกาศใหม่ ข้อ 2 การกำหนดราคารับซื้อข้าวเปลือกของผู้ประกอบการรับซื้อข้าวเปลือก ต้องระบุราคา รับซื้อตามมาตรฐานความชื้นที่รับซื้อ ให้ชัดเจน โดยกำหนดความชื้นไม่เกินร้อยละ 15 สำหรับ ข้าวเปลือกทั่วไป และความชื้นที่ร้อยละ 25 สำหรับข้าวเปลือกเกี่ยวสด กรณีข้าวเปลือกที่รับซื้อมีความชื้นสูงกว่าที่กาหนดตามวรรคหนึ่ง ให้แสดงอัตราหักลดน้ำหนัก ความชื้นทุก 1 เปอร์เซ็นต์ สำหรับความชื้นที่ เพิ่มขึ้นให้สามารถหักลดน้ำหนักความชื้นได้ ไม่เกินเปอร์เซ็นต์ละ 15 กิโลกรัมต่อเมตริกตัน ข้อ 3 การหักลดน้ำหนักเนื่องจากมีสิ่งเจือปนในข้าวเปลือกที่นามาจาหน่าย ห้ามมิให้ ผู้ประกอบการที่รับซื้อข้าวเปลือกหักลดน้าหนักสิ่งเจือปนกรณีที่มีสิ่งเจือปนไม่เกินร้อยละ 2 ของน้ำหนัก แต่ในกรณีที่มีสิ่งเจือปนเกินกว่าร้อยละ 2 สามารถหักลดน้าหนักได้โดยให้นาสิ่งเจือปนจากที่วัดได้มาหักด้วย ร้อยละ 2 เหลือเท่าใดให้คานวณหักลดน้าหนักได้ไม่ เกินเปอร์เซ็นต์ละ 10 กิโลกรัมต่อเมตริกตัน ข้อ 4 การแสดงราคารับซื้อ อัตราการหักลดน้าหนักความชื้นและอัตราการหักลดน้าหนัก สิ่งเจือปนตามข้อ 2 และข้อ 3 ให้แสดงไว้ ณ บริเวณหน้าสถานที่รับซื้อและจุดรับซื้อ โดยราคา และอัตราที่แสดงไว้นั้นต้องเป็นราคาและอัตรำเดียวกัน ้ หนา 309 ่ เลม 140 ตอนพิเศษ 196 ง ราชกิจจานุเบกษา 17 สิงหาคม 2566

การแสดงหน่วยของราคา อัตราการหักลดน้าหนักความชื้นตามข้อ 2 และอัตราการหักลด น้ำหนักสิ่งเจือปนตามข้อ 3 ต้องแสดงราคาและอัตราต่อหน่วยเมตริกตัน การแสดงรายการตามวรรคหนึ่ง จะมีตัวเลขภาษาใดก็ได้ แต่ต้องมีตัวเลขอารบิคอยู่ด้วย ขนาดความสูงไม่ต่ากว่าสิบเซนติเมตร ในลักษณะที่ชัดเจนและเปิดเผย สามารถอ่านได้ง่าย สาหรับ ข้อความหรือรายการที่แสดงควบคู่ต้องเป็นภาษาไทย แต่จะมีภาษาอื่นด้วยก็ได้ ข้อ 5 ในการรับซื้อข้าวเปลือก ผู้ประกอบการรับซื้อข้าวเปลือกต้องรับซื้อในราคา ไม่ต่ำกว่าราคา ที่แสดงไว้ การหักลดน้ำหนักความชื้นและการหักลดน้ำหนักสิ่งเจือปนต้องปฏิบัติ ให้ตรงกับรายการที่ได้แสดงไว้ตามข้อ 4 และห้ามมิให้คิดค่าชั่งน้ำหนักข้าวเปลือกที่รับซื้อ ประกาศ ณ วันที่ 1 กรกฎาคม พ.ศ. 25 66 จุรินทร์ ลักษณวิศิษฏ์ รัฐมนตรีว่าการกระทรวงพาณิชย์ ประธานคณะกรรมการกลางว่าด้วยราคาสินค้าและบริการ ้ หนา 310 ่ เลม 140 ตอนพิเศษ 196 ง ราชกิจจานุเบกษา 17 สิงหาคม 2566
