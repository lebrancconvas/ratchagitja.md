---
name: >-
  ประกาศกระทรวงเกษตรและสหกรณ์ เรื่อง กำหนดมาตรฐานสินค้าเกษตร :
  การปฏิบัติทางการเกษตรที่ดีสำหรับฟาร์มไหมอีรี 
  ตามพระราชบัญญัติมาตรฐานสินค้าเกษตร พ.ศ. 2551
date: '2023-09-01'
category: ง พิเศษ
volume: 140
section: 212
page: 6
source: 'https://ratchakitcha.soc.go.th/documents/140D212S0000000000600.pdf'
draft: true
---

# ประกาศกระทรวงเกษตรและสหกรณ์ เรื่อง กำหนดมาตรฐานสินค้าเกษตร : การปฏิบัติทางการเกษตรที่ดีสำหรับฟาร์มไหมอีรี  ตามพระราชบัญญัติมาตรฐานสินค้าเกษตร พ.ศ. 2551

ประกาศกระทรวงเกษตรและสหกรณ์ เรื่อง กำหนดมาตรฐานสินค้าเกษตร : การปฏิบัติทางการเกษตรที่ดีสำหรับฟาร์มไหมอีรี ตามพระราชบัญญัติมาตรฐานสินค้าเกษตร พ.ศ. 2551 ด้วยคณะกรรมการมาตรฐานสินค้าเกษตร เห็นสมควรกาหนดมาตรฐานสินค้าเกษตร เรื่อง การปฏิบัติทางการเกษตรที่ดีสาหรับฟาร์มไหมอีรี เป็นมาตรฐานทั่วไป ตามพระราชบัญญัติมาตรฐาน สินค้าเกษตร พ.ศ. 2551 เพื่อส่งเสริมสินค้าเกษตรให้ได้คุณภาพ มาตรฐาน และปลอดภัย อาศัยอานาจตามความในมาตรา 5 มาตรา 15 วรรคสอง และมาตรา 16 แห่งพระราชบัญญัติ มาตรฐานสินค้าเกษตร พ.ศ. 2551 ประกอบมติคณะกรรมการมาตรฐานสินค้าเกษตร ในการประชุม ครั้งที่ 2/2566 เมื่อวันที่ 21 มิถุนายน 2566 รัฐมนตรีว่าการกระทรวงเกษตรและสหกรณ์จึงออก ประกาศ กำหนดมาตรฐานสินค้าเกษตร : การปฏิบัติทางการเกษตรที่ดีสาหรับฟาร์มไหมอีรี มาตรฐานเลขที่ มกษ. 8206 - 2566 ไว้เป็นมาตรฐานทั่วไป ดังมีรายละเอียดแนบท้ายประกาศนี้ ทั้งนี้ ให้ใช้บังคับตั้งแต่วันถัดจากวันประกาศในราชกิจจานุเบกษาเป็นต้นไป ประกาศ ณ วันที่ 12 กรกฎาคม พ.ศ. 256 6 ประภัตร โพธสุธน รัฐมนตรีช่วยว่าการกระทรวงเกษตรและสหกรณ์ ปฏิบัติราชการแทน รัฐมนตรีว่าการกระทรวงเกษตรและสหกรณ์ ้ หนา 6 ่ เลม 140 ตอนพิเศษ 212 ง ราชกิจจานุเบกษา 1 กันยายน 2566

มกษ . 8206-2566 มาตรฐานสินค้าเกษตร การปฏิบัติทางการเกษตรที่ดีสําหรับฟาร์มไหมอีรี 1. ขอบข่าย 1.1 มาตรฐานสินค้าเกษตรนี้ ครอบคลุมข้อกําหนดการปฏิบัติทางการเกษตรที่ดีสําหรับฟาร์มไหมอีรี ของผีเสื้อกลางคืนวงศ์ Saturniidae ที่มีชื่อวิทยาศาสตร์ว่า Samia ricini ที่เลี้ยงด้วยใบละหุ่ง หรือใบมันสําปะหลังเป็นอาหารหลัก ตั้งแต่การจัดการสถานที่เลี้ยงหนอนไหมอีรี จนถึงการบรรจุ เพื่อให้ได้หนอนไหม ดักแด้มีชีวิต หรือรังไหมที่ปลอดภัยสําหรับนําไปแปรรูปเพื่อการบริโภค ใช้เป็นอาหารสัตว์ หรือผลิตภัณฑ์อื่น หรือได้รังไหมอีรีที่มีคุณภาพสําหรับการนําไปผลิตเส้นไหม 1.2 มาตรฐานสินค้าเกษตรนี้ ไม่ครอบคลุมขั้นตอนการผลิตไข่ไหมอีรี 2. นิยาม ความหมายของคําที่ใช้ในมาตรฐานสินค้าเกษตรนี้ มีดังต่อไปนี้ 2.1 ฟาร์มไหมอีรี (Eri silkworm farm) หมายถึง สถานที่เลี้ยงไหมอีรีเพื่อการค้า ซึ่งครอบคลุม บริเวณเลี้ยงหนอนไหม และบริเวณต่างๆ ซึ่งได้แก่ บริเวณทําความสะอาดอุปกรณ์ เก็บวัสดุ อุปกรณ์ เตรียมอาหาร เตรียมผลิตผลเพื่อจําหน่าย รวบรวมขยะและกําจัดซาก 2.2 หนอนไหมอีรีวัยอ่อน (young larva or young stage Eri silkworm) หมายถึง หนอนไหมอีรี นับตั้งแต่แรกฟักออกจากไข่จนถึงหนอนไหมวัย 3 ที่เจริญเติบโตเต็มที่ ( หนอนไหมนอนครั้งที่ 3) ได้แก่ 1) หนอนไหมวัย 1 (first instar larva) หมายถึง หนอนไหมตั้งแต่แรกฟักออกจากไข่จนถึง ก่อนลอกคราบครั้งที่ 1 ลักษณะหนอนไหมมีเส้นขนเล็กๆ สีดําปกคลุมทั่วตัว ระยะนี้ หนอนไหมจะกินอาหารประมาณ 3 วัน หลังจากนั้นจะหยุดกินแล้วลอกคราบ 2) หนอนไหมวัย 2 (second instar larva) หมายถึง หนอนไหมหลังจากลอกคราบครั้งที่ 1 จนถึงก่อนลอกคราบครั้งที่ 2 ลักษณะหนอนไหมมีเส้นขนเล็กๆ สีดําหรือสีนํ้าตาลจางลง ปกคลุมทั่วตัว ระยะนี้หนอนไหมจะกินอาหารประมาณ 3 วัน แล้วลอกคราบ 3) หนอนไหมวัย 3 (third instar larva) หมายถึง หนอนไหมหลังจากลอกคราบครั้งที่ 2 จนถึง ก่อนลอกคราบครั้งที่ 3 ลักษณะหนอนไหมจะเริ่มสังเกตเห็นปุ่มหนามที่ชัดเจน ระยะนี้ หนอนไหมจะกินอาหารประมาณ 3 วัน แล้วลอกคราบ ตัวอย่างหนอนไหมวัย 1 ถึง หนอนไหมวัย 3 แสดงในภาพที่ ก .1 และภาพที่ ข .1

มกษ . 8206-2566 2 2.3 หนอนไหมอีรีวัยแก่ (grown larva or grown stage Eri silkworm) หมายถึง หนอนไหมวัย 4 ถึง หนอนไหมวัย 5 ได้แก่ 1) หนอนไหมวัย 4 (fourth instar larva) หมายถึง หนอนไหมหลังจากลอกคราบครั้งที่ 3 จนถึง ก่อนลอกคราบครั้งที่ 4 ลักษณะหนอนไหมมีปุ่มหนามอ่อนนิ่มทั่วลําตัว ระยะนี้หนอนไหมจะกิน อาหารประมาณ 3 วัน ถึง 4 วัน แล้วลอกคราบ 2) หนอนไหมวัย 5 (fifth instar larva) หมายถึง หนอนไหมหลังจากลอกคราบครั้งที่ 4 จนถึง หนอนไหมสุก ลักษณะหนอนไหมมีขนาดใหญ่ขึ้นมาก และมีปุ่มหนามที่ใหญ่และส่วนปลาย เรียวแหลมขึ้น ระยะนี้หนอนไหมจะกินอาหารประมาณ 5 วัน ถึง 7 วัน ตัวอย่างหนอนไหมวัย 4 และหนอนไหมวัย 5 แสดงในภาพที่ ก .1 และภาพที่ ข .2 2.4 หนอนไหมนอน (pre-moulting silkworm) หมายถึง หนอนไหมที่เจริญเติบโตเต็มที่ในแต่ละวัย ไม่กินอาหาร หยุดนิ่ง และพร้อมจะลอกคราบเพื่อเปลี่ยนวัย สังเกตได้จากส่วนต่อระหว่างหัวกับอก มีลักษณะเป็นรูปสามเหลี่ยม ( ภาพที่ ข .3) 2.5 หนอนไหมตื่น (post-moulting silkworm) หมายถึง หนอนไหมหลังจากที่ลอกคราบในแต่ละวัยแล้ว และเริ่มกินอาหาร สังเกตได้จากหัวจะมีขนาดใหญ่และสีจางกว่าหัวของหนอนไหมนอน ผนังลําตัวย่น ( ภาพที่ ข .3) 2.6 หนอนไหมสุก หรือหนอนไหมที่เจริญเต็มที่ (mature silkworm) หมายถึง หนอนไหมวัย 5 ที่พร้อมพ่นเส้นใยเพื่อทํารังไหม สังเกตได้จากลําตัวหดสั้น เปลี่ยนเป็นสีเหลืองใสเห็นได้ชัดเจน มีพฤติกรรมไต่ขึ้นที่สูงเพื่อหาที่ทํารัง ( ภาพที่ ข .4) 2.7 รังไหมอีรี (Eri cocoon) หมายถึง สิ่งห่อหุ้มหนอนไหมที่สร้างขึ้นโดยหนอนไหมพ่นเส้นใยสั้น ไม่ต่อเนื่อง เพื่อห่อหุ้มตัวเองก่อนลอกคราบกลายเป็นดักแด้ มีลักษณะเป็นรังเปิด ประกอบด้วย เปลือกรัง ดักแด้ และคราบของหนอนไหม ( ภาพที่ ค .1) ในการจําหน่ายจะเป็นแบบรังไหมสด หรือเฉพาะเปลือกรัง ( ภาพที่ ค .2) 2.8 รังไหมสด (fresh cocoon) หมายถึง รังไหมที่ดักแด้ยังมีชีวิต 2.9 ดักแด้ (pupa) หมายถึง ระยะของไหมก่อนเปลี่ยนรูปร่างเป็นผีเสื้อ ( ตัวเต็มวัย ) อยู่กับที่ ไม่กิน อาหาร ( ภาพที่ ก .1 และภาพที่ ค .3) 2.10 รังดี (good cocoon or normal cocoon) หมายถึง รังไหมที่เปลือกรังไม่เปื้อนและไม่ด้าน เส้นใยไหม เกาะรวมตัวกันหลวมๆ 2.11 รังบกพร่อง (defective cocoon) หมายถึง รังไหมที่มีลักษณะผิดปกติ ได้แก่ รังแฝด ( ภาพที่ ง .1) รังบาง ( ภาพที่ ง .2) รังเปื้อนภายใน ( ภาพที่ ง .3) รังเปื้อนภายนอก ( ภาพที่ ง .4) รังผิดรูปร่าง ( ภาพที่ ง .5) รังขึ้นรา ( ภาพที่ ง .6) รังที่หนอนไหมกลายเป็นดักแด้ไม่สมบูรณ์หรือตายในรัง ( ภาพที่ ง .7) รังที่หนอนไหมทิ้งรัง ( ภาพที่ ง .8)

3 มกษ . 8206-2566 2.12 จ่อ (mounting frame or cocooning frame or mountage) หมายถึง อุปกรณ์สําหรับให้หนอน ไหมอาศัยเพื่อทํารังไหม 2.13 โรคเพบริน (pebrine disease) หมายถึง โรคของหนอนไหมอีรีที่เกิดจากเชื้อสาเหตุที่มี ชื่อวิทยาศาสตร์ว่า Nosema ricini 3. ข้อกําหนด ข้อกําหนดของการปฏิบัติทางการเกษตรที่ดีสําหรับฟาร์มไหมอีรี มีดังนี้ 3.1 สถานที่เลี้ยงหนอนไหมอีรี สถานที่เลี้ยงหนอนไหมต้องไม่เสี่ยงต่อการปนเปื้อนอันตรายที่มีผลกระทบต่อหนอนไหม สะอาด อากาศถ่ายเทได้สะดวก มีพื้นที่เพียงพอ สามารถป้องกันแสงแดด ฝน พาหะนําโรค และสัตว์ที่เป็นศัตรูของหนอนไหมและรังไหม เพื่อให้หนอนไหมมีความแข็งแรงและได้รังไหมที่มี คุณภาพ 3.1.1 ต้องอยู่ห่างจากบริเวณที่เสี่ยงต่อการเกิดผลกระทบต่อความแข็งแรงของหนอนไหม เช่น พื้นที่ ที่มีการใช้สารป้องกันกําจัดศัตรูพืช แหล่งที่มีมลพิษทางอากาศ หากอยู่ใกล้บริเวณที่เสี่ยงต้องมี มาตรการในการป้องกัน 3.1.2 ต้องสะอาด ไม่เป็นแหล่งสะสมของเชื้อโรคที่มีผลกระทบต่อความแข็งแรงของหนอนไหม 3.1.3 ต้องมีอากาศถ่ายเทได้สะดวก 3.1.4 ต้องมีพื้นที่เพียงพอสําหรับรองรับจํานวนและการเจริญเติบโตของหนอนไหมที่เลี้ยง 3.1.5 ต้องมีมาตรการป้องกันไม่ให้แสงแดดส่องโดนหนอนไหมโดยตรง 3.1.6 ต้องมีมาตรการป้องกันไม่ให้ฝนสาดโดนหนอนไหมโดยตรง 3.1.7 ต้องมีมาตรการป้องกันพาหะนําโรค 3.1.8 ต้องมีมาตรการป้องกันสัตว์ที่เป็นศัตรูของหนอนไหมและรังไหม เช่น แมลงวันก้นขน ( Exorista bombycis Louis) แมงมุม มด จิ้งจก ตุ๊กแก หนู 3.2 ปัจจัยการผลิต ไข่ไหมอีรีต้องมีหลักฐานแสดงแหล่งที่ผลิตและการตรวจรับรองว่าปลอดโรคเพบริน ใบพืชที่ใช้ เป็นอาหารต้องมาจากแปลงที่ไม่เสี่ยงต่อการปนเปื้อนอันตรายและมีปริมาณเพียงพอสําหรับเลี้ยง หนอนไหม ต้องมีสารทําความสะอาดและสารฆ่าเชื้อชนิดที่กรมหม่อนไหมแนะนํา วัสดุอุปกรณ์ สําหรับเลี้ยงหนอนไหมและให้หนอนไหมใช้ทํารัง ต้องมีคุณสมบัติเหมาะสมสําหรับการผลิต ผลิตผลที่มีคุณภาพและมีความปลอดภัยด้านอาหาร รวมถึงใช้ภาชนะบรรจุที่ไม่ทําให้ผลิตผล เสียหาย เพื่อให้ได้หนอนไหมที่แข็งแรง ปลอดภัย และได้รังไหมที่มีคุณภาพ

มกษ . 8206-2566 4 3.2.1 ไข่ไหมอีรี 3.2.1.1 ต้องมีหลักฐานแสดงแหล่งที่ผลิตไข่ไหม 3.2.1.2 ต้องมีหลักฐานแสดงการตรวจและรับรองว่าปลอดโรคเพบริน 3.2.1.3 ควรมีบันทึกหรือมีหลักฐานแสดงข้อมูลวัน เดือน ปี ที่แม่ผีเสื้อวางไข่และประมาณการวันแรก ฟักไข่ 3.2.2 ใบพืชที่ใช้เป็นอาหารหลัก 3.2.2.1 ต้องมาจากแปลงที่อยู่ห่างจากพื้นที่ปลูกที่มีการใช้สารป้องกันกําจัดศัตรูพืช หรือแหล่งที่มีมลพิษ ทางอากาศ หากแปลงอยู่ใกล้พื้นที่เสี่ยงหรือใกล้แหล่งมลพิษ ต้องมีมาตรการป้องกันหรือขจัด สารตกค้างในใบพืชก่อนนําไปเลี้ยงหนอนไหม 3.2.2.2 ต้องมีปริมาณเพียงพอสําหรับการเลี้ยงหนอนไหมแต่ละวัยและแต่ละรุ่น 3.2.2.3 ควรสด สะอาด และไม่มีลักษณะผิดปกติจากการเข้าทําลายของโรคและแมลงที่ส่งผลกระทบต่อ ความแข็งแรงของหนอนไหม 3.2.3 สารทําความสะอาดและสารฆ่าเชื้อ ต้องมีสารทําความสะอาดและสารฆ่าเชื้อที่กรมหม่อนไหมแนะนําให้ใช้กับอุปกรณ์และสถานที่เลี้ยง หนอนไหม เพื่อกําจัดรา แบคทีเรีย ไวรัส หรือโพรโทซัว 3.2.4 วัสดุอุปกรณ์ 3.2.4.1 ต้องมีวัสดุอุปกรณ์สําหรับการเลี้ยงหนอนไหม การทํารัง และการเก็บรักษาใบพืชที่ใช้เป็นอาหาร ที่สะอาดและผ่านการฆ่าเชื้อ เช่น กระบะหรือกระด้งเลี้ยงหนอนไหม มีด เขียง จ่อ ภาชนะใส่ใบพืช 3.2.4.2 ต้องมีอุปกรณ์การวัดอุณหภูมิและความชื้นสัมพัทธ์ที่มีสภาพใช้งานได้ตามวัตถุประสงค์ 3.2.4.3 ควรมีวัสดุคลุมกระบะหรือภาชนะหรือชั้นที่ใช้เลี้ยงหนอนไหมที่สะอาด รักษาความชื้น และถ่ายเทอากาศได้ 3.2.4.4 ต้องมีจ่อที่ถ่ายเทอากาศได้ดี และไม่ทําให้เกิดการหมักหมมของสิ่งปฏิกูลจากหนอนไหม ซึ่งจะ มีผลต่อคุณภาพของรังไหม กรณีที่ผลิตดักแด้สําหรับนําไปแปรรูปเพื่อการบริโภค ต้องไม่ใช้จ่อ ที่ทําจากเหล็กหรือวัสดุอื่นที่ทําให้เกิดการปนเปื้อน 3.2.4.5 ต้องมีภาชนะบรรจุหนอนไหม รังไหม และดักแด้ ที่สะอาด โปร่ง และระบายอากาศได้ดี 3.3 การจัดการและการเลี้ยงหนอนไหมอีรี ต้องมีการจัดการที่ดีในขั้นตอนการฟักไข่ การเลี้ยงหนอนไหมแต่ละวัย เพื่อให้หนอนไหม ดักแด้ หรือรังไหมที่มีคุณภาพ

5 มกษ . 8206-2566 3.3.1 การจัดการทั่วไป 3.3.1.1 ต้องขยายพื้นที่เลี้ยงหนอนไหมให้สัมพันธ์กับการเจริญเติบโตของหนอนไหมแต่ละวัย 3.3.1.2 ต้องกระจายหนอนไหมไม่ให้อยู่หนาแน่นเกินไป จนเกิดความร้อนและได้รับอาหารไม่เพียงพอ 3.3.1.3 ต้องเก็บแยกหนอนไหมที่ตื่นช้าหรือเจริญเติบโตช้ากว่าหนอนไหมวัยเดียวกันไปเลี้ยงในภาชนะ แยกต่างหาก 3.3.1.4 ต้องเก็บแยกหนอนไหมที่ผิดปกติ อ่อนแอ แคระแกร็น เป็นโรค หรือตาย ไปทําลายอย่างถูกวิธี 3.3.1.5 ควรเลือกใบพืชที่ใช้เป็นอาหารให้มีความอ่อนแก่เหมาะสมกับวัยของหนอนไหมที่จะทําให้ หนอนไหมได้รับสารอาหารเพียงพอ 3.3.1.6 การให้อาหารหนอนไหมแต่ละครั้ง ต้องมีปริมาณเพียงพอ โดยยังคงความสดของใบพืชไว้ได้ แต่ต้องมีปริมาณเหลือไม่มากจนระบายอากาศไม่ดี ทําให้เกิดความร้อนและความชื้นสะสม ซึ่งจะเป็นสาเหตุการเกิดโรคของหนอนไหม 3.3.1.7 ต้องแยกมูลของหนอนไหมและใบพืชที่เหลือจากการกินออกจากสถานที่เลี้ยงหนอนไหม เพื่อลดการหมักหมมซึ่งเป็นสาเหตุให้เกิดความร้อนและความชื้น และเป็นสาเหตุของการเกิด โรคของหนอนไหม เช่น กรณีหนอนไหมวัย 1 ถึง หนอนไหมวัย 3 ให้ดําเนินการทุกครั้งก่อน มีการเปลี่ยนวัย ส่วนหนอนไหมวัย 4 และหนอนไหมวัย 5 ให้ดําเนินการอย่างน้อยวัยละ 2 ครั้ง ก่อนเปลี่ยนวัย 3.3.1.8 ต้องจัดการอุณหภูมิและความชื้นสัมพัทธ์ให้เหมาะสมในการเลี้ยงหนอนไหมที่ทําให้หนอนไหม เจริญเติบโตตามปกติและมีความแข็งแรง ตัวอย่างอุณหภูมิและความชื้นสัมพัทธ์ที่เหมาะสม อยู่ในภาคผนวก จ ข้อ จ .3.1 3.3.1.9 ต้องมีมาตรการป้องกันโรคที่เป็นอันตรายต่อหนอนไหมที่อาจติดมากับบุคคลที่เข้าไปในสถานที่ เลี้ยงหนอนไหม 3.3.2 การฟักไข่ไหมอีรี ควรจัดการอุณหภูมิและความชื้นสัมพัทธ์ที่เหมาะสมในการฟักของไข่ไหม เพื่อให้ตัวอ่อนในไข่ไหม แข็งแรงและไข่ไหมฟักออกพร้อมกันตามกําหนด ตัวอย่างอุณหภูมิและความชื้นสัมพัทธ์ ที่เหมาะสมอยู่ในภาคผนวก จ ข้อ จ .3.2 3.3.3 การเลี้ยงหนอนไหมอีรีวัยอ่อน 3.3.3.1 ต้องใช้วัสดุที่สะอาดรองพื้นภายในภาชนะที่ใช้เลี้ยง 3.3.3.2 ควรหั่นหรือตัดใบพืชที่ใช้เป็นอาหารให้มีขนาดเหมาะสม เพื่อให้หนอนไหมกินใบพืชได้อย่างทั่วถึง 3.3.3.3 กรณีมีการเคลื่อนย้ายหนอนไหม ต้องย้ายด้วยความระมัดระวังและไม่ทําให้เกิดอันตรายต่อหนอนไหม

มกษ . 8206-2566 6 3.3.4 การเลี้ยงหนอนไหมอีรีวัยแก่ ควรมีวิธีจัดการสถานที่เลี้ยงหนอนไหมให้มีอากาศถ่ายเทได้สะดวก 3.4 การจัดการหนอนไหมสุก ต้องมีการจัดการที่ดีในขั้นตอนการนําหนอนไหมสุกเข้าจ่อ เพื่อให้ได้ดักแด้ และรังไหมที่มีคุณภาพ 3.4.1 หนอนไหมที่จะนําไปเข้าจ่อ ต้องเป็นหนอนไหมสุก 3.4.2 ปริมาณหนอนไหมต้องเหมาะสมกับขนาดของจ่อ เพื่อให้มีพื้นที่เพียงพอสําหรับให้หนอนไหมทํารัง และมีอากาศถ่ายเทได้ดี 3.4.3 ต้องไม่วางจ่อซ้อนทับกัน เพื่อให้อากาศถ่ายเทได้ดีและลดโอกาสการเกิดรังบกพร่อง 3.4.4 ต้องเก็บแยกหนอนไหมที่ตายหรือไม่ทํารัง ไปทําลายอย่างถูกวิธี 3.5 การเก็บเกี่ยวและการคัดคุณภาพ ต้องเก็บเกี่ยวหนอนไหม ดักแด้ และรังไหมอย่างถูกสุขลักษณะ ในระยะที่เหมาะสม และระมัดระวัง เพื่อไม่ให้มีผลกระทบต่อคุณภาพของผลิตผล ต้องคัดคุณภาพผลิตผลก่อนจําหน่าย เพื่อให้ได้ หนอนไหม ดักแด้ และรังไหมที่มีคุณภาพ 3.5.1 กรณีหนอนไหมวัยแก่และดักแด้ที่จะนําไปแปรรูปเพื่อการบริโภค 3.5.1.1 ต้องคัดแยกหนอนไหมหรือดักแด้ที่ตายหรือเป็นโรคออก 3.5.1.2 ต้องเก็บเกี่ยวอย่างถูกสุขลักษณะและผู้ปฏิบัติงานต้องดูแลสุขลักษณะส่วนบุคคล 3.5.1.3 ควรเก็บเกี่ยวดักแด้ก่อนที่ผนังลําตัวจะเปลี่ยนเป็นสีเข้มและแข็งขึ้น มีคุณภาพไม่เหมาะสมต่อ การบริโภค 3.5.1.4 ต้องตัดเปลือกรังด้วยความระมัดระวัง ไม่ให้เกิดความเสียหายต่อดักแด้ 3.5.2 กรณีรังไหม 3.5.2.1 ต้องคัดแยกรังติดเชื้อ เช่น รังเปื้อนภายใน รังเปื้อนภายนอก รังขึ้นรา ออกจากจ่อก่อนการเก็บเกี่ยว เพื่อป้องกันการแพร่ระบาดของโรค 3.5.2.2 ต้องเก็บเกี่ยวรังไหมหลังจากที่หนอนไหมกลายเป็นดักแด้อย่างสมบูรณ์ ( ผนังลําตัวเริ่มแข็งและ เปลี่ยนเป็นสีนํ้าตาลอ่อน ) 3.5.2.3 ต้องเก็บเกี่ยวรังไหมด้วยความระมัดระวังเพื่อไม่ให้รังไหมเสียหาย 3.5.2.4 ต้องคัดแยกรังบกพร่องออกจากรังดี 3.5.2.5 ต้องกระจายรังไหมที่เก็บเกี่ยวแล้วไม่ให้ทับกันหนาแน่น ซึ่งจะทําให้เกิดการสะสมความร้อน และความชื้น ที่มีผลต่อคุณภาพของรังไหม

7 มกษ . 8206-2566 3.5.2.6 กรณีจําหน่ายรังไหมแห้ง ต้องนํารังไหมสดไปอบแห้งหรือตากแดดเพื่อให้ดักแด้ตายก่อนบรรจุ 3.5.2.7 กรณีจําหน่ายเปลือกรังหรือที่เรียกว่ารังปาด ต้องตัดเปลือกรัง นําดักแด้และคราบหนอนไหมออก รวมถึงต้องคัดแยกเปลือกรังที่ขึ้นราออก และผึ่งเปลือกรังให้แห้งก่อนบรรจุ 3.6 การบรรจุ ต้องบรรจุหนอนไหม ดักแด้ และรังไหมอย่างถูกสุขลักษณะและไม่ทําให้เกิดผลกระทบต่อ คุณภาพของผลิตผล เพื่อให้ได้หนอนไหม ดักแด้ และรังไหมที่มีคุณภาพ 3.6.1 กรณีหนอนไหมวัยแก่และดักแด้ที่จะนําไปแปรรูปเพื่อการบริโภค 3.6.1.1 ต้องบรรจุอย่างถูกสุขลักษณะและผู้ปฏิบัติงานต้องดูแลสุขลักษณะส่วนบุคคล 3.6.1.2 ต้องบรรจุในภาชนะบรรจุที่สะอาด โปร่ง และระบายอากาศได้ 3.6.1.3 ต้องกระจายหนอนไหมหรือดักแด้ไม่ให้ทับกันหนาแน่น ซึ่งจะทําให้เกิดการสะสมความร้อน และอาจทําให้อ่อนแอและตายได้ 3.6.2 กรณีรังไหม 3.6.2.1 ต้องบรรจุรังไหมในภาชนะบรรจุที่สะอาด โปร่ง และระบายอากาศได้ 3.6.2.2 ต้องบรรจุรังไหมไม่อัดแน่นและมีนํ้าหนักมากเกินจนทําให้รังเสียหาย 3.6.2.3 ระหว่างรอการขนส่งเพื่อจําหน่าย ต้องป้องกันไม่ให้รังไหมเสียหาย เนื่องจากการสะสมความร้อน และความชื้น ซึ่งมีผลต่อคุณภาพของรังไหม โดยจัดการให้มีการระบายอากาศ 3.7 การทําความสะอาดและฆ่าเชื้อ ต้องทําความสะอาดสถานที่เลี้ยงหนอนไหมและวัสดุอุปกรณ์ที่ใช้ ฆ่าเชื้อในบริเวณและวัสดุ อุปกรณ์ที่จําเป็นและเมื่อเกิดการระบาดของโรค และกําจัดขยะที่เกิดขึ้นจากการเลี้ยงหนอนไหม เพื่อป้องกันไม่ให้เกิดผลกระทบต่อความแข็งแรงของหนอนไหม ดักแด้ และคุณภาพของรังไหม 3.7.1 ต้องทําความสะอาดสถานที่เลี้ยงหนอนไหมและบริเวณโดยรอบอย่างสมํ่าเสมอและก่อนการเลี้ยง หนอนไหมแต่ละรุ่น และฆ่าเชื้อในบริเวณที่จําเป็นโดยใช้สารฆ่าเชื้อตามข้อ 3.2.3 3.7.2 ต้องทําความสะอาดวัสดุอุปกรณ์สําหรับการเลี้ยงหนอนไหม การทํารัง และการเก็บรักษาใบพืช ที่ใช้เป็นอาหาร และภาชนะที่ใช้บรรจุหนอนไหมวัยแก่และดักแด้ที่จะนําไปแปรรูปเพื่อการบริโภค ก่อนนํามาใช้ ในกรณีที่จําเป็นต้องฆ่าเชื้อ ให้ใช้สารฆ่าเชื้อตามข้อ 3.2.3 หรือตากแดด 3.7.3 กรณีที่เกิดการระบาดของโรคในสถานที่เลี้ยงหนอนไหม ต้องฆ่าเชื้อบริเวณสถานที่เลี้ยงหนอนไหม และวัสดุอุปกรณ์ต่างๆ โดยใช้สารฆ่าเชื้อตามข้อ 3.2.3 ก่อนนําออกไปทําความสะอาด ส่วนเศษวัสดุ เหลือใช้และมูลของหนอนไหม ต้องทําลายอย่างถูกวิธีในบริเวณที่กําหนด

มกษ . 8206-2566 8 3.7.4 ต้องกําจัดขยะที่เกิดขึ้นหลังการเลี้ยงหนอนไหมแต่ละรุ่น เช่น มูลของหนอนไหม กิ่งหรือใบพืช ทั้งในบริเวณและรอบบริเวณสถานที่เลี้ยงหนอนไหม เพื่อป้องกันการระบาดของโรค 3.8 เอกสารและการบันทึกข้อมูล ต้องบันทึกข้อมูลการเลี้ยงหนอนไหมที่สําคัญและรวบรวมเอกสารหลักฐานที่จําเป็นและเก็บ รักษาไว้เพื่อการตามสอบ 3.8.1 ต้องบันทึกข้อมูลการเลี้ยงในแต่ละรุ่น ได้แก่ 1) วัน เดือน ปี ของวันแรกฟัก 2) วัน เดือน ปี ที่หนอนไหมเข้าจ่อทํารัง 3) วัน เดือน ปี ที่เก็บเกี่ยวรังไหมสด 4) วัน เดือน ปี ที่ตัดเปลือกรังเพื่อให้ได้ดักแด้ ( กรณีจําหน่ายดักแด้ ) 3.8.2 ต้องรวบรวมเอกสารหลักฐานที่จําเป็น ได้แก่ 1) แหล่งที่ผลิตไข่ไหม 2) การตรวจและรับรองว่าไข่ไหมปลอดโรคเพบริน 3.8.3 ต้องเก็บรักษาบันทึกข้อมูลและเอกสารหลักฐานไม่น้อยกว่าอายุของใบรับรอง 4. ข้อแนะนําการปฏิบัติทางการเกษตรที่ดีสําหรับฟาร์มไหมอีรี ข้อแนะนําการปฏิบัติทางการเกษตรที่ดีสําหรับฟาร์มไหมอีรีนี้ มีไว้เพื่อใช้แนะนําเกษตรกรให้มี การปฏิบัติทางการเกษตรที่ดีในการผลิตไหมอีรีที่ดําเนินการในระดับฟาร์ม เพื่อให้ได้หนอนไหม ดักแด้มีชีวิต หรือรังไหมที่ปลอดภัยสําหรับนําไปแปรรูปเพื่อการบริโภค ใช้เป็นอาหารสัตว์ หรือผลิตภัณฑ์อื่น หรือได้รังไหมอีรีที่มีคุณภาพสําหรับการนําไปผลิตเส้นไหม ซึ่งมีรายละเอียด อธิบายไว้ในภาคผนวก จ

9 มกษ . 8206-2566 ภาคผนวก ก ( ให้ไว้เป็นข้อมูล ) ภาพแสดงวงจรชีวิตของไหมอีรี ภาพที่ ก . 1 วงจรชีวิตของไหมอีรี ที่มา : ศูนย์ความเป็นเลิศทางวิชาการด้านไหม มหาวิทยาลัยเกษตรศาสตร์ วิทยาเขตกําแพงแสน ไหมอีรี Samia ricini ( วงจรชีวิต 48 วัน ถึง 60 วัน ) หนอนไหมวัย 1 ( ระยะ 3 วัน ) หนอนไหมวัย 2 ( ระยะ 3 วัน ) หนอนไหมวัย 3 ( ระยะ 3 วัน ) หนอนไหมวัย 4 ( ระยะ 3 วัน ถึง 4 วัน ) หนอนไหมวัย 5 ( ระยะ 5 วัน ถึง 7 วัน ) พ่นเส้นใย ( ระยะ 3 วัน ) ระยะไข่ ( ระยะ 7 วัน ถึง 10 วัน ) ระยะดักแด้ ( ระยะ 1 7 วัน ถึง 2 0 วัน ) ระยะตัวเต็มวัย ( ระยะ 7 วัน ถึง 10 วัน )

มกษ . 8206-2566 10 ภาคผนวก ข ( ให้ไว้เป็นข้อมูล ) ภาพแสดงตัวอย่างหนอนไหมอีรี 1) หนอนไหมวัย 1 2) หนอนไหมวัย 2 3) หนอนไหมวัย 3 ภาพที่ ข . 1 หนอนไหมวัยอ่อน ที่มา : ศูนย์ความเป็นเลิศทางวิชาการด้านไหม มหาวิทยาลัยเกษตรศาสตร์ วิทยาเขตกําแพงแสน 1) หนอนไหมวัย 4 2) หนอนไหมวัย 5 ภาพที่ ข . 2 หนอนไหมวัยแก่ ที่มา : ศูนย์ความเป็นเลิศทางวิชาการด้านไหม มหาวิทยาลัยเกษตรศาสตร์ วิทยาเขตกําแพงแสน

11 มกษ . 8206-2566 1) หนอนไหมนอน สังเกตได้จากส่วนต่อระหว่างหัวกับอก มีลักษณะเป็นรูปสามเหลี่ยม 2) หนอนไหมตื่น สังเกตได้จากหัวจะมีขนาดใหญ่และสีจางกว่า หัวของหนอนไหมนอน ผนังลําตัวย่น และเริ่มกินอาหาร ภาพที่ ข .3 หนอนไหมนอนและหนอนไหมตื่น ที่มา : ศูนย์ความเป็นเลิศทางวิชาการด้านไหม มหาวิทยาลัยเกษตรศาสตร์ วิทยาเขตกําแพงแสน ภาพที่ ข .4 หนอนไหมที่เจริญเต็มที่ ( หนอนไหมสุก ) สังเกตได้จากลําตัวหดสั้น เปลี่ยนเป็นสีเหลืองใสเห็นได้ชัดเจน มีพฤติกรรมไต่ขึ้นที่สูงเพื่อหาที่ทํารัง ที่มา : บริษัท โคคูนิก จํากัด

มกษ . 8206-2566 12 ภาคผนวก ค ( ให้ไว้เป็นข้อมูล ) ภาพแสดงตัวอย่างรังไหมอีรีและดักแด้ ภาพที่ ค .1 ส่วนประกอบของรังไหมอีรี 1 ) แบบรังไหมสด 2 ) แบบเฉพาะเปลือกรัง ภาพที่ ค .2 รังไหมอีรี ที่มา : บริษัท โคคูนิก จํากัด เปลือกรัง ดักแด้ คราบของหนอนไหม

13 มกษ . 8206-2566 1) ดักแด้ ( เพศเมียและเพศผู้ ) 2) ดักแด้ ( เพศเมีย ) มีเส้นตามแนวดิ่งและช่องอวัยวะสืบพันธุ์ 3) ดักแด้ ( เพศผู้ ) จะมีช่องอวัยวะสืบพันธุ์เท่านั้น ภาพที่ ค .3 ดักแด้ ที่มา : ศูนย์ความเป็นเลิศทางวิชาการด้านไหม มหาวิทยาลัยเกษตรศาสตร์ วิทยาเขตกําแพงแสน ภาพที่ ค .4 การเปลี่ยนแปลงจากหนอนไหมสุกเป็นดักแด้ ที่มา : บริษัท โคคูนิก จํากัด

มกษ . 8206-2566 14 ภาคผนวก ง ( ให้ไว้เป็นข้อมูล ) ภาพแสดงตัวอย่างรังบกพร่อง ภาพที่ ง . 1 รังแฝด รังแฝด (double cocoon) คือ รังไหมที่เกิดจากหนอนไหมตั้งแต่ 2 ตัวขึ้นไปทํารังร่วมกัน การเกิดรังแฝด อาจเกิดจากหลายสาเหตุด้วยกัน เช่น จํานวนหนอนไหมต่อจ่อมากเกินไป ลักษณะจ่อไม่ถูกต้องหรือ ไม่เหมาะสมกับหนอนไหม ที่มา : ศูนย์หม่อนไหมเฉลิมพระเกียรติสมเด็จพระนางเจ้าสิริกิติ์ พระบรมราชินีนาถ ร้อยเอ็ด กรมหม่อนไหม ภาพที่ ง . 2 รังบาง รังบาง (thin-shelled cocoon) คือ รังไหมที่ได้จากหนอนไหมที่ไม่แข็งแรง พ่นเส้นใยได้น้อย ทําให้รังไหมบางผิดปกติ หรือเกิดจากการนําหนอนไหมเข้าจ่อช้าเกินไป ที่มา : ศูนย์หม่อนไหมเฉลิมพระเกียรติสมเด็จพระนางเจ้าสิริกิติ์ พระบรมราชินีนาถ ร้อยเอ็ด กรมหม่อนไหม

15 มกษ . 8206-2566 ภาพที่ ง . 3 รังเปื ้ อนภายใน รังเปื้อนภายใน (inside stained cocoon) คือ รังไหมที่ดักแด้ตายในรัง หรือหนอนไหมเป็นโรคแต่ทํารังได้ เมื่อทํารังแล้วหนอนไหมหรือดักแด้จะตายอยู่ภายในรัง ทําให้รังไหมสกปรก ที่มา : ศูนย์ความเป็นเลิศทางวิชาการด้านไหม มหาวิทยาลัยเกษตรศาสตร์ วิทยาเขตกําแพงแสน ภาพที่ ง .4 รังเปื ้ อนภายนอก รังเปื้อนภายนอก (outside stained cocoon) คือ รังไหมที่เปื้อนสิ่งขับถ่ายที่หนอนไหมตัวอื่นขับถ่ายออกมา ก่อนทํารัง หรือการแตกของหนอนไหมที่เป็นโรค ที่มา : ศูนย์หม่อนไหมเฉลิมพระเกียรติสมเด็จพระนางเจ้าสิริกิติ์ พระบรมราชินีนาถ ร้อยเอ็ด กรมหม่อนไหม

มกษ . 8206-2566 16 ภาพที่ ง . 5 รังผิดรูปร่าง รังผิดรูปร่าง (malformed cocoon) คือ รังไหมที่เกิดจากการทํารังของหนอนไหมในจ่อที่ไม่เหมาะสม หรือ เกิดจากหนอนไหมที่ไม่แข็งแรง ทํารังได้ไม่สมบูรณ์ ลักษณะรังไหมชนิดนี้จะบิดเบี้ยวและเส้นใยไม่มีความสมํ่าเสมอ ที่มา : ศูนย์หม่อนไหมเฉลิมพระเกียรติสมเด็จพระนางเจ้าสิริกิติ์ พระบรมราชินีนาถ ร้อยเอ็ด กรมหม่อนไหม ภาพที่ ง .6 รังขึ้นรา รังขึ้นรา (moldy cocoon) คือ รังไหมที่เก็บรักษาในที่ระบายอากาศไม่เหมาะสม ทําให้เกิดความชื้นใน ภาชนะหรือห้องเก็บรังไหม จึงมีราเกิดขึ้นที่เปลือกรัง ที่มา : บริษัท โคคูนิก จํากัด

17 มกษ . 8206-2566 ภาพที่ ง .7 รังที่หนอนไหมกลายเป็นดักแด้ไม่สมบูรณ์หรือตายในรัง รังไหมที่ดักแด้ตายในรัง หรือหนอนไหมเป็นโรคแต่ทํารังได้ เมื่อทํารังแล้วหนอนไหมหรือดักแด้ จะตายอยู่ภายในรัง ทําให้รังไหมสกปรก ภาพที่ ง .8 รังที่หนอนไหมทิ้งรัง รังไหมที่ได้จากหนอนไหมพ่นเส้นใยแล้วทิ้งรังออกมาตายหรือเป็นดักแด้อยู่ภายนอก ที่มา : บริษัท โคคูนิก จํากัด

มกษ . 8206-2566 18 ภาคผนวก จ ( ให้ไว้เป็นข้อมูล ) ข้อแนะนําการปฏิบัติทางการเกษตรที่ดีสําหรับฟาร์มไหมอีรี ข้อแนะนําการปฏิบัติทางการเกษตรที่ดีสําหรับฟาร์มไหมอีรีนี้ เป็นข้อแนะนําเพิ่มเติมจากข้อกําหนดของ มาตรฐาน เพื่อใช้เป็นข้อมูลประกอบการพัฒนาและปรับปรุงการผลิตให้มีประสิทธิภาพมากขึ้น และให้ได้ หนอนไหม ดักแด้มีชีวิต หรือรังไหมที่ปลอดภัยสําหรับนําไปแปรรูปเพื่อการบริโภค ใช้เป็นอาหารสัตว์ หรือผลิตภัณฑ์อื่น หรือได้รังไหมอีรีที่มีคุณภาพสําหรับการนําไปผลิตเส้นไหม จ .1 สถานที่เลี้ยงหนอนไหมอีรี ควรจัดให้มีสถานที่ทําลายหนอนไหมที่ผิดปกติ เป็นโรค ตาย ไม่ทํารัง รังบกพร่องที่ติดเชื้อ หรือขยะที่เกิดขึ้นจากการเลี้ยง อย่างถูกวิธี เพื่อป้องกันการแพร่ระบาดสู่พื้นที่ข้างเคียงและ ไม่ส่งผลกระทบต่อสิ่งแวดล้อม จ .2 ปัจจัยการผลิต จ .2.1 ไข่ไหมอีรี จ .2.1.1 ควรมาจากแหล่งที่มีการยืนยันเปอร์เซ็นต์การฟักออก ไม่ตํ่ากว่า 90% และไข่ไหมควรฟักออก ภายใน 1 วัน ถึง 2 วัน ในกรณีที่ฟักออกวันที่ 3 ไม่ควรนํามาเลี้ยงรวมกัน เพื่อให้เกษตรกร จัดการการเลี้ยงหนอนไหมได้ง่าย จ .2.1.2 ควรมาจากแหล่งที่มีการจัดการการขนส่งที่ดี ควบคุมอุณหภูมิไม่สูงกว่า 25 o C 1/ และความชื้น สัมพัทธ์ไม่ตํ่ากว่า 80% และมีการป้องกันไม่ให้โดนแสง เนื่องจากอุณหภูมิ ความชื้น และแสง มีผลต่ออัตราการฟักออกของไข่ไหมและความแข็งแรงของหนอนไหม จ .2.2 ใบพืชที่ใช้เป็นอาหารหลัก จ .2.2.1 กรณีที่ใบพืชที่ใช้เป็นอาหารไม่สะอาด เช่น เปื้อนฝุ่น ดิน โคลน ควรล้างใบพืชด้วยนํ้าให้สะอาด และผึ่งให้แห้งก่อนนํามาเลี้ยงหนอนไหม จ .2.2.2 ควรคลุมใบพืชที่ใช้เป็นอาหารด้วยผ้าที่สะอาดและชื้น เพื่อรักษาความสดของใบพืชไว้ 1/  C เป็นสัญลักษณ์สําหรับหน่วยอนุพัทธ์ (derived units) ในระบบเอสไอ (International System of Units; SI) ที่ใช้แทน คําว่า “ องศาเซลเซียส (degree Celsius)”

19 มกษ . 8206-2566 จ .2.3 วัสดุอุปกรณ์ จ .2.3.1 ควรมีเครื่องชั่งสําหรับชั่งนํ้าหนักใบพืชก่อนที่จะนําไปเลี้ยงหนอนไหมในแต่ละมื้อ เพื่อให้ มีปริมาณเพียงพอสําหรับการให้อาหารหนอนไหมแต่ละครั้ง ตัวอย่างปริมาณใบพืชที่ใช้ เป็นอาหารในการเลี้ยงหนอนไหมแต่ละวัย เช่น การเลี้ยงไหมอีรี 1 รุ่น โดยใช้ไข่ไหม 10 g 2/ ฟักเป็นหนอน จํานวน 5,000 ตัว จะกินใบพืช ดังนี้ หนอนไหมวัย 1 กินใบละหุ่งประมาณ 0.75 kg 3/ หนอนไหมวัย 2 กินใบละหุ่งประมาณ 7 kg หนอนไหมวัย 3 กินใบมันสําปะหลังประมาณ 15 kg หนอนไหมวัย 4 กินใบมันสําปะหลังประมาณ 40 kg หนอนไหมวัย 5 กินใบมันสําปะหลังประมาณ 90 kg รวมใบพืชที่ใช้เลี้ยงไหมอีรี จํานวน 5,000 ตัว ประมาณ 152.75 kg จ .2.3.2 ควรวางอุปกรณ์การวัดอุณหภูมิและความชื้นสัมพัทธ์ในจุดที่เหมาะสม เช่น ตรงกลางห้อง เพื่อให้ อ่านค่าอุณหภูมิและความชื้นสัมพัทธ์ได้อย่างถูกต้องและแม่นยํา และสามารถปรับอุณหภูมิและ ความชื้นสัมพัทธ์ให้มีความสัมพันธ์กับการเจริญเติบโตของหนอนไหมแต่ละวัย จ .2.3.3 ควรมีตาข่ายหรือวัสดุที่ช่วยแยกมูลของหนอนไหมที่เหมาะสมกับวัยของหนอนไหม เพื่อกําจัด มูลของหนอนไหม เศษใบพืชที่หนอนไหมกินเหลือ และเป็นการหลีกเลี่ยงการสัมผัสกับตัวของ หนอนไหม ซึ่งอาจจะเป็นสาเหตุให้หนอนไหมติดเชื้อ จ . 3 การจัดการและการเลี้ยงหนอนไหมอีรี จ .3.1 การจัดการทั่วไป อุณหภูมิและความชื้นสัมพัทธ์ที่แนะนําในการเลี้ยงหนอนไหม คือ อุณหภูมิประมาณ 25 o C ถึง 30 o C ความชื้นสัมพัทธ์ประมาณ 80% ถึง 85% สําหรับหนอนไหมวัยอ่อน และความชื้น สัมพัทธ์ประมาณ 75% ถึง 80% สําหรับหนอนไหมวัยแก่ โดยมีการจัดการเพื่อให้ได้ความชื้น สัมพัทธ์ที่กําหนด เช่น การใช้ผ้าชื้นคลุมภาชนะที่เลี้ยงหนอนไหม การราดนํ้าลงพื้นของสถานที่ เลี้ยงหนอนไหม จ .3.2 การฟักไข่ไหมอีรี อุณหภูมิและความชื้นสัมพัทธ์ที่แนะนําในการฟักของไข่ไหม คือ อุณหภูมิประมาณ 25 o C ถึง 30 o C ความชื้นสัมพัทธ์ประมาณ 80% ถึง 85% โดยมีการจัดการเพื่อให้ได้ความชื้นสัมพัทธ์ ที่กําหนด เช่น การหล่อนํ้า การใช้ผ้าชื้นในภาชนะที่ใช้ในการฟักไข่ เพื่อให้ตัวอ่อนในไข่ไหม แข็งแรง และไข่ไหมฟักออกพร้อมกันได้ตามกําหนด 2/ g เป็นสัญลักษณ์สําหรับหน่วยอนุพัทธ์ (derived units) ในระบบ SI ที่ใช้แทนคําว่า “ กรัม (gram)” 3/ kg เป็นสัญลักษณ์สําหรับหน่วยในระบบ SI ที่ใช้แทนคําว่า “ กิโลกรัม (kilogram)”

มกษ . 8206-2566 20 จ .4 การจัดการหนอนไหมสุก จ .4.1 ควรถ่ายมูลหนอนไหมสุกให้ได้มากที่สุดเท่าที่จะทําได้ ก่อนจะนําหนอนไหมเข้าจ่อ เพื่อลด การเกิดรังเปื้อนภายนอก จ .4.2 ควรจัดวางจ่อที่หนอนไหมกําลังทํารังในบริเวณที่ถ่ายเทอากาศได้ดี เพื่อไม่ให้มีความชื้นสะสม ที่จะทําให้รังไหมเสียหาย จ .4.3 ควรใช้วัสดุคลุมจ่อ เพื่อป้องกันหนอนไหมไต่ออกและลดความสว่างของแสงที่จะส่องกระทบ หนอนไหม จ .5 การเก็บเกี่ยวและการคัดคุณภาพ ควรเก็บเกี่ยวดักแด้หลังจากเก็บหนอนไหมสุกเข้าจ่อแล้วนาน 6 วัน ถึง 7 วัน หากปล่อยให้ ดักแด้อยู่ในจ่อนานเกินไป ( ประมาณ 8 วันเป็นต้นไป นับจากวันที่หนอนไหมเริ่มทํารัง ) ผนังลําตัวของดักแด้จะแข็ง เปลี่ยนเป็นสีนํ้าตาลเข้มขึ้น และมีรสขม การเปลี่ยนแปลงจาก หนอนไหมสุกเป็นดักแด้แสดงในภาพที่ ค . 4 จ .6 การทําความสะอาดและฆ่าเชื้อ ควรบําบัดนํ้าเสียที่เกิดจากการทําความสะอาดสถานที่เลี้ยงหนอนไหมและวัสดุอุปกรณ์ เช่น การทําบ่อพักนํ้า การทําบ่อบําบัดนํ้าเสียก่อนปล่อยลงสู่แหล่งนํ้าสาธารณะ เพื่อลดผลกระทบ ด้านสิ่งแวดล้อมจากการเลี้ยงหนอนไหม จ .7 เอกสารและการบันทึกข้อมูล ควรบันทึกข้อมูลการเลี้ยงหนอนไหมในแต่ละรุ่นเพิ่มเติม เช่น 1) วัน เดือน ปี ที่เริ่มกกไข่ไหม เพื่อให้ทราบประมาณการวันแรกฟักไข่ 2) อุณหภูมิและความชื้นสัมพัทธ์ของสถานที่เลี้ยงหนอนไหมทุกวัน ทําให้ทราบการเปลี่ยนแปลง ของสภาพอากาศและสามารถปรับอุณหภูมิและความชื้นสัมพัทธ์ให้เหมาะสมกับหนอนไหม แต่ละวัย เพื่อให้หนอนไหมมีความแข็งแรง 3) ลักษณะอาการของหนอนไหมที่ผิดปกติ เพื่อหาสาเหตุของโรคและวิธีป้องกันกําจัด 4) ปัญหาและอุปสรรคในการเลี้ยงหนอนไหมแต่ละรุ่น เพื่อนํามาปรับปรุงการเลี้ยงและ ป้องกันปัญหาที่อาจเกิดขึ้นในอนาคตได้
