---
name: >-
  ระเบียบเทศบาลตำบลขุนยวม ว่าด้วยการคุ้มครองทะเบียนประวัติพนักงานเทศบาล
  แฟ้มประวัติพนักงานเทศบาล
  และข้อมูลบุคลากรในระบบศูนย์ข้อมูลบุคลากรท้องถิ่นแห่งชาติ
date: '2023-05-24'
category: ง พิเศษ
volume: 140
section: 120
page: 1
source: 'https://ratchakitcha.soc.go.th/documents/140D120S0000000000100.pdf'
draft: true
---

# ระเบียบเทศบาลตำบลขุนยวม ว่าด้วยการคุ้มครองทะเบียนประวัติพนักงานเทศบาล แฟ้มประวัติพนักงานเทศบาล และข้อมูลบุคลากรในระบบศูนย์ข้อมูลบุคลากรท้องถิ่นแห่งชาติ

ระเบียบเทศบาลตําบลขุนยวม ว่าด้วยการคุ้มครองทะเบียนประวัติพนักงานเทศบาล แฟ้มประวัติพนักงานเทศบาล และข้อมูลบุคลากรในระบบศูนย์ข้อมูลบุคลากรท้องถิ่นแห่งชาติ ด้วยรัฐธรรมนูญแห่งราชอาณาจักรไทย พ . ศ . 2560 กําหนดหลักการสําคัญอันผูกพัน หน่วยงานของรัฐในส่วนที่เกี่ยวกับการให้บริการด้านข้อมูลข่าวสารของราชการไว้ ตามความในมาตรา 32 บุคคลย่อมมีสิทธิในความเป็นอยู่ส่วนตัว เกียรติยศ ชื่อเสียง และครอบครัว การกระทําอันเป็นการ ละเมิดหรือกระทบต่อสิทธิของบุคคลในความเป็นอยู่ส่วนตัว เกียรติยศ ชื่อเสียง และครอบครัว หรือ การนําข้อมูลส่วนบุคคลไปใช้ประโยชน์ไม่ว่าในทางใด ๆ จะกระทํามิได้ เว้นแต่โดยอาศัยอํานาจ ตามบทบัญญัติแห่งกฎหมายที่ตราขึ้นเพียงเท่าที่จําเป็นเพื่อประโยชน์สาธารณะ มาตรา 41 บุคคลและชุมชน ย่อมมีสิทธิ ( 1 ) ได้รับทราบและเข้าถึงข้อมูลหรือข่าวสารสาธารณะในครอบครองของหน่วยงานของรัฐ ตามที่กฎหมายบัญญัติ มาตรา 59 รัฐต้องเปิดเผยข้อมูลหรือข่าวสารสาธารณะในครอบครอง ของหน่วยงานของรัฐที่มิใช่ข้อมูลเกี่ยวกับความมั่นคงของรัฐหรือเป็นความลับของทางราชการ ตามที่กฎหมายบัญญัติ และต้องจัดให้ประชาชนเข้าถึงข้อมูลหรือข่าวสารดังกล่าวได้โดยสะดวก เพื่อคุ้มครองสิทธิส่วนบุคคลในส่วนที่เกี่ยวข้องกับข้อมูลข่าวสารของราชการ ไม่ให้หน่วยงาน ของรัฐเปิดเผยข้อมูลส่วนบุคคลต่อผู้อื่น ตามนัยแห่งพระราชบัญญัติข้อมูลข่าวสารของราชการ พ . ศ . 2540 มาตรา 15 การเปิดเผยจะก่อให้เกิดอันตรายต่อชีวิตหรือความปลอดภัยของบุคคลหนึ่งบุคคลใด การเปิดเผยจะเป็นการรุกล้ําสิทธิส่วนบุคคลโดยไม่สมควร ให้หน่วยงานของรัฐหรือเจ้าหน้าที่ของรัฐ ซึ่งมีหน้าที่ในการปฏิบัติตามพระราชบัญญัติข้อมูลข่าวสารของราชการ พ . ศ . 2540 ได้มีแนวทางปฏิบัติ ที่ชัดเจนในการพิจารณาว่า ข้อมูลข่าวสารใดเป็นข้อมูลข่าวสารที่อาจมีคําสั่งมิให้เปิดเผย หรือสมควร สงวนไว้ยังมิให้เปิดเผย รวมทั้งประชาชนผู้ใช้สิทธิตามกฎหมายก็ได้ทราบถึงแนวทางหรือหลักเกณฑ์ ดังกล่าว ตามที่คณะกรรมการกลางพนักงานเทศบาล และคณะกรรมการพนักงานเทศบาลจังหวัดแม่ฮ่องสอน ได้ให้เทศบาลจัดให้มีทะเบียนประวัติ แฟ้มประวัติพนักงานเทศบาล ของพนักงานเทศบาล พนักงาน ครูเทศบาลและบุคลากรทางการศึกษาของเทศบาล ลูกจ้างประจํา พนักงานจ้าง ลักษณะ รูปแบบ วิธีปฏิบัติเกี่ยวกับทะเบียนประวัติ วิธีการบันทึกรายการในทะเบียนประวัติ และการจัดทําแฟ้มประวัติ พนักงานเทศบาลเป็นไปตามกฎหมายหรือระเบียบหรือมติคณะรัฐมนตรีที่กําหนด ดังนั้น อาศัยอํานาจตามความในมาตรา 48 เตรส และมาตรา 48 ปัญจทศ วรรคสี่ แห่งพระราชบัญญัติเทศบาล พ . ศ . 2496 และที่แก้ไขเพิ่มเติม ประกอบกับมาตรา 15 มาตรา 21 มาตรา 22 มาตรา 23 มาตรา 24 และมาตรา 25 แห่งพระราชบัญญัติข้อมูลข่าวสาร ของราชการ พ . ศ . 2540 ข้อ 5 ข้อ 7 แห่งระเบียบว่าด้วยการรักษาความลับของทางราชการ พ . ศ . 2544 จึงกําหนดจัดระบบการปฏิบัติเกี่ยวกับการจัดระบบข้อมูลข่าวสาร การคุ้มครองทะเบียน ้ หนา 1 ่ เลม 140 ตอนพิเศษ 120 ง ราชกิจจานุเบกษา 24 พฤษภาคม 2566

ประวัติพนักงานเทศบาล ( ก . พ .7) และข้อมูลบุคลากรในระบบฐานข้อมูลด้านบุคลากรของเทศบาล ตําบลขุนยวม ( ศูนย์ข้อมูลบุคลากรท้องถิ่นแห่งชาติ ) อันเป็นข้อมูลข่าวสารส่วนบุคคล ที่อยู่ในความ รับผิดชอบของงานการเจ้าหน้าที่ ฝ่ายปกครอง สํานักปลัดเทศบาล เทศบาลตําบลขุนยวม ไว้ดังต่อไปนี้ ข้อ 1 ระเบียบฉบับนี้เรียกว่า “ ระเบียบเทศบาลตําบลขุนยวม ว่าด้วยการคุ้มครอง ทะเบียนประวัติพนักงานเทศบาล แฟ้มประวัติพนักงานเทศบาลและข้อมูลบุคลากรในระบบศูนย์ข้อมูล บุคลากรท้องถิ่นแห่งชาติ ” ข้อ 2 ระเบียบฉบับนี้ให้ใช้บังคับตั้งแต่วันที่ประกาศเป็นต้นไป ข้อ 3 ในระเบียบนี้ “ เทศบาล ” หมายความว่า เทศบาลตําบลขุนยวม “ นายกเทศมนตรี ” หมายความว่า นายกเทศมนตรีตําบลขุนยวมหรือรองนายกเทศมนตรี ตําบลขุนยวมที่นายกเทศมนตรีตําบลขุนยวมมอบหมาย ผู้ปฎิบัติหน้าที่นายกเทศมนตรีตําบลขุนยวม ผู้รักษาการแทนนายกเทศมนตรีตําบลขุนยวม ผู้ปฏิบัติราชการแทนนายกเทศมนตรีตําบลขุนยวม ตามกฎหมายระเบียบว่าด้วยการมอบอํานาจหน้าที่ และการรักษาราชการแทน “ ส่วนราชการ ” หมายความว่า ส่วนราชการที่เทศบาลประกาศจัดตั้งขึ้นตามมาตรฐานทั่วไป เกี่ยวกับโครงสร้างแบ่งส่วนราชการของเทศบาลและให้รวมถึงสถานศึกษาในสังกัดเทศบาลหรือหน่วยงาน อื่นที่อยู่ในสังกัดเทศบาลด้วย “ หัวหน้าส่วนราชการ ” หมายความว่า หัวหน้าสํานักปลัด ผู้อํานวยการกอง ส่วนราชการ ที่เทศบาลประกาศจัดตั้งขึ้นตามมาตรฐานทั่วไปเกี่ยวกับโครงสร้างแบ่งส่วนราชการของเทศบาลและ ให้รวมถึงสถานศึกษาในสังกัดเทศบาลหรือหน่วยงานอื่นที่อยู่ในสังกัดเทศบาลด้วย “ หน่วยงาน ” หมายความว่า ส่วนราชการส่วนกลาง ส่วนภูมิภาค ส่วนท้องถิ่น ตามกฎหมาย ว่าด้วยระเบียบบริการราชการแผ่นดิน กระทรวง ส่วนราชการที่สังกัดกระทรวง และส่วนราชการ ที่มีฐานะเป็นกระทรวง ตามกฎหมายว่าด้วยการปรับปรุงกระทรวง ทบวง กรม องค์กรอิสระ ตามรัฐธรรมนูญ รวมถึงรัฐวิสาหกิจ ตามกฎหมายว่าด้วยการจัดตั้งองค์การของรัฐบาลหรือกิจการ ของรัฐตามกฎหมายที่จัดตั้งกิจการ องค์กร องค์การมหาชนที่จัดตั้งตามพระราชบัญญัติองค์การมหาชน พ . ศ . 2542 และองค์การมหาชนที่จัดตั้งตามพระราชบัญญัติเฉพาะ “ หัวหน้าหน่วยงาน ” หมายความว่า หัวหน้าส่วนราชการ ราชการส่วนกลาง ส่วนภูมิภาค ส่วนท้องถิ่น ตามกฎหมายว่าด้วยระเบียบบริการราชการแผ่นดิน กระทรวง ส่วนราชการที่สังกัด กระทรวง และส่วนราชการที่มีฐานะเป็นกระทรวง ตามกฎหมายว่าด้วยการปรับปรุงกระทรวง ทบวง กรม องค์กรอิสระตามรัฐธรรมนูญ รวมถึงผู้บริหารรัฐวิสาหกิจตามกฎหมายว่าด้วยการจัดตั้งองค์การ ของรัฐบาลหรือกิจการของรัฐตามกฎหมายที่จัดตั้งกิจการ ผู้อํานวยการหรือผู้บริหารสูงสุดองค์การมหาชน ที่จัดตั้งตามพระราชบัญ ญั ติองค์การมหาชน พ . ศ . 2542 และองค์การมหาชนที่จัดตั้ง ตามพระราชบัญญัติเฉพาะ ้ หนา 2 ่ เลม 140 ตอนพิเศษ 120 ง ราชกิจจานุเบกษา 24 พฤษภาคม 2566

“ พนักงานเทศบาล ” หมายความว่า พนักงานเทศบาล พนักงานครูเทศบาลและบุคลากร ทางการศึกษาของเทศบาล ลูกจ้างประจํา พนักงานจ้าง ผู้ซึ่งปฏิบัติงานในส่วนราชการสังกัดเทศบาล “ พนักงานส่วนท้องถิ่นอื่น ” หมายความว่า ข้าราชการ พนักงานขององค์กรปกครองส่วนท้องถิ่น ตามกฎหมายจัดตั้งขององค์กรปกครองส่วนท้องถิ่นนั้น “ ข้าราชการประเภทอื่น ” หมายความว่า ข้าราชการพลเรือนตามกฎหมายว่าด้วยระเบียบ ข้าราชการพลเรือน ข้าราชการฝ่ายพลเรือนตามกฎหมายว่าด้วยระเบียบข้าราชการประเภทนั้น “ พนักงานองค์การ ” หมายความว่า พนักงานรัฐวิสาหกิจตามกฎหมายว่าด้วยการจัดตั้งองค์การ ของรัฐบาลหรือกิจการของรัฐตามกฎหมายที่จัดตั้งกิจการ พนักงานองค์การมหาชนที่จัดตั้ง ตามพระราชบัญญัติองค์การมหาชน พ . ศ . 2542 และองค์การมหาชนที่จัดตั้งตามกฎหมายเฉพาะ “ เอกชน ” หมายความว่า บุคคล หรือนิติบุคคล “ นายทะเบียนข้อมูลข่าวสาร ” หมายความว่า ปลัดเทศบาลตําบลขุนยวม พนักงานเทศบาล ที่ปลัดเทศบาลตําบลมอบหมาย ผู้ปฏิบัติหน้าที่ปลัดเทศบาล ผู้รักษาการแทนปลัดเทศบาล ผู้ปฏิบัติราชการ แทนปลัดเทศบาล ตามกฎหมายระเบียบว่าด้วยการมอบอํานาจหน้าที่ และการรักษาราชการแทน “ ข้อมูลข่าวสาร ” หมายความว่า ข้อมูลข่าวสารส่วนบุคคล ทะเบียนประวัติและแฟ้มประวัติ ข้อมูลในฐานข้อมูลระบบบุคลากรแห่งชาติ ของพนักงานเทศบาล และหรือเอกสาร แฟ้ม รายงาน หนังสือ แผนผัง แผนที่ ภาพวาด ภาพถ่าย ฟิล์ม การบันทึกภาพ หรือเสียง การบันทึกโดยเครื่องคอมพิวเตอร์ หรือวิธีอื่นใดที่ทําให้สิ่งที่บันทึกไว้ปรากฏได้ “ ข้อมูลข่าวสารสารสนเทศ ” หมายความว่า ข้อมูลข่าวสารในระบบฐานข้อมูลด้านบุคลากร ของเทศบาลตําบลขุนยวม ( ศูนย์ข้อมูลบุคลากรท้องถิ่นแห่งชาติ ) “ เจ้าหน้าที่ ” หมายความว่า นักทรัพยากรบุคคล หรือพนักงานเทศบาล ที่ได้รับการแต่งตั้ง โดยนายกเทศมนตรี ให้ทําหน้าที่ควบคุมและรับผิดชอบการดําเนินการเกี่ยวกับข้อมูลข่าวสารและข้อมูล ข่าวสารสารสนเทศ “ เจ้าของข้อมูล ” หมายความว่า พนักงานเทศบาล พนักงานครูเทศบาลและบุคลากร ทางการศึกษาเทศบาล ลูกจ้างประจํา พนักงานจ้าง ผู้ซึ่งปฏิบัติงานในส่วนราชการสังกัดเทศบาล ตําบลขุนยวม ซึ่งเป็นเจ้าของข้อมูล ข้อมูลข่าวสารและข้อมูลข่าวสารสารสนเทศ “ ผู้ดําเนินการแทน ” หมายความว่า 1. ผู้ใช้อํานาจปกครอง กรณีเจ้าของข้อมูลเป็นผู้เยาว์ ถ้าผู้เยาว์มีอายุไม่ต่ํากว่า 15 ปี ต้องได้รับความยินยอมจากผู้เยาว์ด้วย 2. ผู้อนุบาล กรณีเจ้าของข้อมูลเป็นคนเสมือนไร้ความสามารถ 3. ผู้พิทักษ์ กรณีเจ้าของข้อมูลเป็นคนเสมือนไร้ความสามารถ พิการ มีจิตฟั่นเฟือน ไม่สมประกอบ หรือมีเหตุอื่นทํานองเดียวกัน 4. กรณีถึงแก่กรรม มิได้ทําพินัยกรรมกําหนดไว้ ให้บุคคลเป็นผู้ดําเนินการแทน ดังนี้ ้ หนา 3 ่ เลม 140 ตอนพิเศษ 120 ง ราชกิจจานุเบกษา 24 พฤษภาคม 2566

(1) บุตรชอบด้วยกฎหมายหรือบุตรบุญธรรม (2) คู่สมรส (3) บิดาหรือมารดา (4) ผู้สืบสันดาน (5) พี่น้องร่วมบิดามารดา (6) ผู้ที่รับมอบอํานาจจากบุคคล (1), (2), (3), (4), (5) ข้อ 4 ให้เจ้าหน้าที่รับผิดชอบข้อมูลข่าวสาร และข้อมูลข่าวสารสารสนเทศ ดังต่อไปนี้ (1) ดําเนินการจัดทําข้อมูลข่าวสาร และข้อมูลข่าวสารสารสนเทศ (2) ตรวจสอบแก้ไขข้อมูลข่าวสารและข้อมูลข่าวสารสารสนเทศให้ถูกต้องอยู่เสมอ (2) เก็บรักษาข้อมูลข่าวสารและข้อมูลข่าวสารสารสนเทศ (3) จัดทําบัญชีแสดงการเปิดเผยข้อมูลข่าวสาร (3) ปฏิบัติงานด้านธุรการ สารบรรณ (4) การดําเนินการที่เกี่ยวข้องกับข้อมูลข่าวสาร และข้อมูลข่าวสารสารสนเทศ (5) ปฏิบัติงานอื่น ๆ ที่นายกเทศมนตรีหรือนายทะเบียนข้อมูลข่าวสาร มอบหมาย ข้อ 5 ให้นายกเทศมนตรีกําหนดชั้นความลับ ของข้อมูลข่าวสารให้เป็นไปตามระเบียบ ว่าด้วยการรักษาความลับของทางราชการ ชั้นความลับ ชั้น “ ลับ ” (CONFIDENTIAL) ให้เจ้าหน้าที่ ทําเครื่องหมายแสดงชั้นความลับไว้ในข้อมูลข่าวสารทุกฉบับ ข้อ 6 เมื่อหน่วยงานหรือเอกชนดําเนินการร้องขอข้อมูลข่าวสารของพนักงานเทศบาล เมื่อนายทะเบียนข้อมูลข่าวสารได้รับคําร้องแล้วให้แจ้งเจ้าของข้อมูลเพื่อยืนยันการอนุญาตการเปิดเผย / ไม่เปิดเผยโดยไม่ชักช้า ผลเป็นประการใดให้นายทะเบียนข้อมูลข่าวสารรายงานให้นายกเทศมนตรี เพื่อให้นายกเทศมนตรีใช้ดุลยพินิจพิจารณาสั่งให้เปิดเผย / ไม่เปิดเผยข้อมูลข่าวสาร แล้วแต่กรณี การดําเนินการตามวรรคหนึ่ง เมื่อเจ้าของข้อมูลมิได้สังกัดเทศบาลแล้ว ไม่ว่าจะด้วยเหตุ แห่งการโอนย้าย การออกจากราชการตามระเบียบว่าด้วยหลักเกณฑ์และเงื่อนไขในการให้ออกจากราชการ ให้นายทะเบียนข้อมูลข่าวสาร แจ้งเจ้าของข้อมูลเพื่อยืนยันการอนุญาตการเปิดเผย / ไม่เปิดเผยโดยแจ้ง ไปยังภูมิลําเนาที่ระบุไว้ในข้อมูลข่าวสาร และทําประกาศแจ้งให้ยืนยันการอนุญาตการเปิดเผย / ไม่เปิดเผย ติดไว้ในที่เปิดเผย กําหนดไม่น้อยกว่าสิบห้าวันนับแต่วันที่ประกาศ เมื่อไม่ได้รับการยืนยัน จากเจ้าของข้อมูล ให้ถือว่าเจ้าของข้อมูลอนุญาตการเปิดเผยข้อมูลข่าวสารให้นายทะเบียนข้อมูลข่าวสาร รายงานให้นายกเทศมนตรี เพื่อให้นายกเทศมนตรีใช้ดุลยพินิจพิจารณาสั่งให้เปิดเผย / ไม่เปิดเผยข้อมูลข่าวสาร โดยยึดถือตามหลักเกณฑ์ตามมาตรา 15 และมาตรา 24 แห่งพระราชบัญญัติข้อมูลข่าวสารราชการ พ . ศ . 2540 แล้วแต่กรณี ้ หนา 4 ่ เลม 140 ตอนพิเศษ 120 ง ราชกิจจานุเบกษา 24 พฤษภาคม 2566

ความตามวรรคสองมิให้ใช้บังคับ กับ กรณีพนักงานเทศบาลออกจากราชการ เหตุด้วยการ “ ตาย ” หากมีกรณีตามวรรคสอง ให้นายทะเบียนข้อมูลข่าวสารดําเนินการตามวรรคสองต่อ ผู้ดําเนินการแทนของพนักงานเทศบาลเจ้าของข้อมูล ข้อ 7 พนักงานเทศบาลออกจากราชการ เหตุด้วยการ “ ตาย ” เมื่อผู้ดําเนินการแทน ร้องขอข้อมูลข่าวสารของพนักงานเทศบาลให้นายทะเบียนข้อมูลข่าวสารวินิจฉัยความเป็นผู้ดําเนินการแทน ผลเป็นประการใดให้รายงานการร้องขอข้อมูลข่าวสาร และยืนยันการเป็นผู้ดําเนินการแทน ให้นายกเทศมนตรีเพื่อให้นายกเทศมนตรีใช้ดุลยพินิจพิจารณาสั่งให้เปิดเผย / ไม่เปิดเผยข้อมูลข่าวสาร แล้วแต่กรณี ข้อ 8 คําสั่งให้เปิดเผย / ไม่เปิดเผย ให้นายกเทศมนตรีระบุเหตุผลการเปิดเผย / ไม่เปิดเผย ไว้ในคําสั่ง ตามเหตุผลที่ระบุไว้ในหนังสือคําร้องขอของหน่วยงาน เอกชน ผู้ดําเนินการแทน ที่ดําเนินการร้องขอข้อมูลข่าวสารของพนักงานเทศบาล แล้วแต่กรณี ข้อ 9 พนักงานเทศบาลเจ้าของข้อมูลซึ่งโอนย้าย ลาออก ไปดํารงตําแหน่งเป็นพนักงาน ส่วนท้องถิ่นอื่น ข้าราชการประเภทอื่น พนักงานองค์การ หากหน่วยงานเป็นผู้ดําเนินการร้องขอข้อมูล ข่าวสารเพื่อนําไปใช้ตามอํานาจหน้าที่ เป็นการใช้ข้อมูลตามปกติภายในวัตถุประสงค์ของการจัดให้มี ระบบข้อมูลข่าวสารส่วนบุคคลนั้น หรือเป็นไปตามมาตรา 24 แห่งพระราชบัญญัติข้อมูลข่าวสาร ของราชการ พ . ศ . 2540 การดําเนินการร้องขอข้อมูลข่าวสารดังกล่าวต้องมีหัวหน้าหน่วยงาน เป็นผู้มีอํานาจลงนามในหนังสือคําร้องขอ เว้นแต่เป็นการร้องขอจากเจ้าของข้อมูลด้วยตัวเอง ข้อ 10 เจ้าของข้อมูล มีสิทธิที่จะได้รู้ข้อมูลข่าวสารที่เกี่ยวกับตน เมื่อต้องการตรวจดูหรือ นําไปประกอบการพิจารณาในเรื่องใดให้เจ้าของข้อมูลมีคําร้องขอเป็นหนังสือต่อนายทะเบียน ข้อมูลข่าวสาร ให้เจ้าของข้อมูลแจ้งเหตุผลในตรวจดูหรือการนําไปประกอบการพิจารณาด้วยทุกครั้ง ข้อ 11 หากเจ้าของข้อมูลเห็นว่าข้อมูลข่าวสารที่เกี่ยวกับตนส่วนใด ไม่ถูกต้องตามที่เป็นจริง ให้รายงานต่อหัวหน้าส่วนราชการ หัวหน้าส่วนราชการยื่นคําร้องขอเป็นหนังสือต่อนายทะเบียน ข้อมูลข่าวสาร เพื่อให้เจ้าหน้าที่ข้อมูลข่าวสาร แก้ไขเปลี่ยนแปลงหรือลบข้อมูลข่าวสาร ที่ไม่ถูกต้อง ตามความเป็นจริงของเจ้าของข้อมูลโดยไม่ชักช้า ข้อ 12 หากพนักงานเทศบาล นําข้อมูลข่าวสารไปประกอบการพิจารณาในเรื่องใด เช่น เลื่อนระดับ การเปลี่ยนสายงาน การเปลี่ยนตําแหน่ง การปรับปรุงตําแหน่ง การขอพระราชทาน เครื่องราชอิสริยาภรณ์ เป็นต้น ให้พนักงานเทศบาลผู้ปฏิบัติในเรื่องนั้น ๆ เขียนคําร้องขอเป็นหนังสือ ต่อนายทะเบียนข้อมูลข่าวสาร โดยระบุเหตุผลการนําข้อมูลข่าวสารไปประกอบการพิจารณา แล้วแต่กรณี ข้อ 13 หากส่วนราชการนําข้อมูลข่าวสารไปประกอบการพิจารณาในเรื่องใด เช่น การบริหารงานบุคคล การพัฒนาบุคคลากร การวางแผน งานด้านการงบประมาณและการคลัง การบรรจุแต่งตั้ง การพิจารณาความดีความชอบ การโอนย้าย การวางแผนอัตรากําลัง การวางแผน งบประมาณประจําปี การสรรหาบุคลากรที่มีความสามารถในแต่ละสายอาชีพ ให้เพียงพอและเหมาะสม ้ หนา 5 ่ เลม 140 ตอนพิเศษ 120 ง ราชกิจจานุเบกษา 24 พฤษภาคม 2566

กับตําแหน่ง การจัดฝึกอบรมเพิ่มความรู้ความสามารถบุคลากรในด้านที่ขาดแคลน การสืบสวนสอบสวน ทางวินัย เป็นต้น ให้ส่วนราชการที่ปฏิบัติในเรื่องนั้น ๆ เขียนคําร้องขอเป็นหนังสือต่อนายทะเบียน ข้อมูลข่าวสาร โดยระบุเหตุผลการนําข้อมูลข่าวสารไปประกอบการพิจารณา แล้วแต่กรณี ข้อ 14 เจ้าหน้าที่ข้อมูลข่าวสารมีสิทธิร้องขอด้วยวาจาหรือหนังสือให้พนักงานเทศบาล เพิ่มเติมเอกสาร หนังสือ รูปถ่าย เพื่อให้ข้อมูลข่าวสารในความรับผิดชอบถูกต้องตรงกับความเป็นจริง อยู่เสมอ พนักงานเทศบาลเมื่อได้รับการร้องขอจะด้วยวาจาหรือหนังสือก็ดีให้พนักงานเทศบาล ปฏิบัติโดยไม่ชักช้า ข้อ 15 การเปิดเผยข้อมูลข่าวสารใดแม้จะเข้าข่ายต้องมีความรับผิดตามกฎหมายใดให้ถือว่า การกระทําตามระเบียบนี้เป็นการกระทําโดยสุจริตไม่ต้องรับผิดแต่อย่างใด ข้อ 16 การเก็บรักษา ให้เป็นไปตามมาตรา 26 พระราชบัญญัติข้อมูลข่าวสารของราชการ พ . ศ . 2540 ข้อ 17 ให้นายกเทศมนตรีตําบลขุนยวม รักษาการตามระเบียบนี้ และให้มีอํานาจออกกฎ ระเบียบ สั่งการ จัดระบบการปฏิบัติเกี่ยวกับการจัดระบบข้อมูล การคุ้มครองข้อมูลข่าวสารและ ข้อมูลข่าวสารสารสนเทศ ตีความหรือวินิจฉัยปัญหาเกี่ยวกับการปฏิบัติตามระเบียบนี้ ประกาศ ณ วันที่ 5 มีนาคม พ . ศ . 256 4 ภคนท รชตธนบวร ปลัดเทศบาลตําบลขุนยวม ปฏิบัติหน้าที่ นายกเทศมนตรีตําบลขุนยวม ้ หนา 6 ่ เลม 140 ตอนพิเศษ 120 ง ราชกิจจานุเบกษา 24 พฤษภาคม 2566
