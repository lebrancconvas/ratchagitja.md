---
name: >-
  ประกาศคณะกรรมการส่วนจังหวัดว่าด้วยราคาสินค้าและบริการ จังหวัดสระบุรี ฉบับที่ 1
  พ.ศ. 2565 เรื่อง การควบคุมการขนย้ายต้นพันธุ์ ท่อนพันธ์ุมันสำปะหลัง
date: '2023-09-14'
category: ง พิเศษ
volume: 140
section: 226
page: 16
source: 'https://ratchakitcha.soc.go.th/documents/140D226S0000000001600.pdf'
draft: true
---

# ประกาศคณะกรรมการส่วนจังหวัดว่าด้วยราคาสินค้าและบริการ จังหวัดสระบุรี ฉบับที่ 1 พ.ศ. 2565 เรื่อง การควบคุมการขนย้ายต้นพันธุ์ ท่อนพันธ์ุมันสำปะหลัง

ประกาศคณะกรรมการส่วนจังหวัดว่าด้วยราคาสินค้าและบริการ จังหวัดสระบุรี ฉบับที่ 1 พ.ศ. 2565 เรื่อง การควบคุมการขนย้ายต้นพันธุ์ ท่อนพันธุ์มันสำปะหลัง ตามที่คณะกรรมการกลางว่าด้วยราคาสินค้าและบริการ ด้วยความเห็นชอบของคณะรัฐมนตรี ได้ออกประกาศคณะกรรมการกลางว่าด้วยราคาสินค้าและบริการ ฉบันที่ 8 พ.ศ. 256 4 ลงวันที่ 28 มิถุนายน 256 4 เรื่อง การกาหนดสินค้าและบริการควบคุม กาหนดสินค้าควบคุม 46 รายกา ร และบริการควบคุม 5 รายการ ไปแล้ว นั้น โดยที่ประกาศดังกล่าวมีผลใช้บังคับเพียงหนึ่งปี และคณะกรรมการกลางว่าด้วยราคาสินค้า และบริการ ได้พิจารณาทบทวนการใช้อำนาจดังกล่าวแล้ว เห็นควรคงรายการสินค้าควบคุม 46 รายการ และบริการควบคุม 5 รายการ ต่อไป เพื่อดูแลป้องกันการกำหนดราคาซื้ อ ราคาจำหน่ายหรือการกำหนด เงื่อนไขและวิธีปฏิบัติทางการค้าอันไม่เป็นธรรม จึงได้ออกประกาศคณะกรรมการกลางว่าด้วยราคาสินค้า และบริการ ฉบับที่ 13 พ.ศ. 2565 ลงวันที่ 29 มิถุนายน 2565 เรื่อง กาหนดสินค้าและบริการ ควบคุม โดยยั งคงกาหนดให้ต้นพันธุ์ ท่อนพันธุ์มันสาปะหลัง และผลิตภัณฑ์เป็นสินค้าควบคุมเพื่อเป็น การป้องกันหรือหยุดยั้งการแพร่ระบาดโรคใบด่างมันสำปะหลัง อาศัยอานาจตามความในมาตรา 13 (1) (4) และมาตรา 25 (4) (7) แห่งพระราชบัญญัติ ว่าด้วยราคาสินค้าและบริการ พ.ศ. 2542 คณะกรรมการส่วนจังหวัดว่าด้วยราคาสินค้าและบริการ จังหวัดสระบุรี จึงออกประกาศ ดังต่อไปนี้ ข้อ 1 ประกาศฉบับนี้ให้ใช้บังคับในเขตท้องที่ทุกอำเภอในจังหวัดสระบุรี ตั้งแต่วันออกประกาศ จนถึงวันที่ 30 มิถุนายน 2566 ข้อ 2 ห้ามมิให้บุคคลใดขนย้ายต้นพันธุ์ ท่อนพันธุ์มันสำปะหลัง อย่างใดอย่างหนึ่ง หรือทั้งสองอย่างรวมกัน เข้ามาหรือออกจากท้องที่จังหวัดสระบุรี เว้นแต่ จะ ได้รับหนังสืออนุญาต จากประธานคณะกรรมการส่วนจังหวัดว่าด้วยราคาสินค้าและบริการ จังหวัดสระบุรี หรือ พาณิชย์จังหวัดสระบุรี หรือนายอำเภอแห่งท้องที่ ซึ่งทำการขนย้ายเข้ามาหรื อ ออกจากท้องที่ ข้อ 3 กรณีที่บุคคลใดได้รับหนังสืออนุญาตให้ขนย้ายออกจากท้องที่จังหวัดอื่นเพื่อเข้ามา ในท้องที่จังหวัดสระบุรีแล้ว ได้รับการยกเว้ นไม่ต้องขออนุญาตขนย้ายเข้ามาในท้องที่จังหวัดสระบุรีอีก ข้อ 4 การข ออนุญาตตามข้อ 2 ให้ยื่นคาขอต่อพนักงานเจ้าหน้าที่ ณ สถานที่ราชการ ดังต่อไปนี้ (1) สำนักงานพาณิชย์จังหวัดสระบุรี ้ หนา 16 ่ เลม 140 ตอนพิเศษ 226 ง ราชกิจจานุเบกษา 14 กันยายน 2566

(2) ที่ว่าการอำเภอแห่งท้องที่ ซึ่งทำการขนย้ายเข้ามาหรือออกจากท้องที่ หลักเกณฑ์และวิธีการในการขออนุญาต การอนุญาต แบบหนังสืออนุญาต และวิธีการขนย้าย ให้เป็นไปตามที่หัวหน้าสานักงานคณะกรรมการส่วนจังหวัดว่าด้วยราคาสินค้าและบริการ จังหวัดสระบุรี กำหนด ข้อ 5 ให้ผู้ได้รับหนังสืออนุญาตการขนย้ายต้นพันธุ์ ท่อนพันธุ์มันสาปะหลัง ต้องขนย้าย ให้ตรงตามชนิดต้นพันธุ์ ท่อนพันธุ์ ปริมาณ ระยะเวลา สถานที่และใช้ยานพาหนะที่มีหมายเลขทะเบียน ตามที่ระบุไว้ในหนังสืออนุญาตการขนย้าย รวมทั้งจะต้องนำหนังสืออนุญาตกำกับการขนย้ายไปด้วยทุกครั้ง หนังสืออนุญาตให้ใช้เฉพาะการขนย้ายครั้งเดียวเท่านั้น การขนย้ายที่ไม่ปฏิบัติตามวรรคหนึ่ง และหลักเกณฑ์และวิธีการตามข้อ 4 วรรคสอง ให้ถือว่า เป็นการขนย้ายโดยไม่ได้รับอนุญาตตามประกาศฉบับนี้ ประกาศ ณ วันที่ 2 5 สิงหาคม พ.ศ. 256 5 แมนรัตน์ รัตนสุคนธ์ ผู้ว่าราชการจังหวัดสระบุรี ประธานคณะกรรมการส่วนจังหวัดว่าด้วยราคาสินค้าและบริการ จังหวัดสระบุรี ้ หนา 17 ่ เลม 140 ตอนพิเศษ 226 ง ราชกิจจานุเบกษา 14 กันยายน 2566
