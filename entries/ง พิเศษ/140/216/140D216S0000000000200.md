---
name: >-
  ระเบียบคณะกรรมการการแข่งขันทางการค้า
  ว่าด้วยการเปิดเผยข้อมูลข่าวสารของสำนักงานคณะกรรมการการแข่งขันทางการค้า 
  (ฉบับที่ 2) พ.ศ. 2566
date: '2023-09-05'
category: ง พิเศษ
volume: 140
section: 216
page: 2
source: 'https://ratchakitcha.soc.go.th/documents/140D216S0000000000200.pdf'
draft: true
---

# ระเบียบคณะกรรมการการแข่งขันทางการค้า ว่าด้วยการเปิดเผยข้อมูลข่าวสารของสำนักงานคณะกรรมการการแข่งขันทางการค้า  (ฉบับที่ 2) พ.ศ. 2566

ระเบียบคณะกรรมการการแข่งขันทางการค้า ว่าด้วยการเปิดเผยข้อมูลข่าวสารของสํานักงานคณะกรรมการการแข่งขันทางการค้า ( ฉบับที่ 2) พ . ศ . 2566 โดยที่เป็นการสมควรแก้ไขเพิ่มเติมระเบียบคณะกรรมการการแข่งขันทางการค้า ว่าด้วย การเปิดเผยข้อมูลข่าวสารของสํานักงานคณะกรรมการการแข่งขันทางการค้า พ . ศ . 2565 เพื่อให้ การพิจารณาให้เปิดเผยข้อมูลข่าวสารเป็นไปด้วยความเรียบร้อยและรอบคอบมากยิ่งขึ้น อาศัยอํานาจตามความในมาตรา 17 (14) แห่งพระราชบัญญัติการแข่งขันทางการค้า พ . ศ . 2560 ประกอบกับมติคณะกรรมการการแข่งขันทางการค้า ในการประชุมครั้งที่ 25/2566 เมื่อวันที่ 13 กรกฎาคม 2566 คณะกรรมการการแข่งขันทางการค้า จึงออกระเบียบไว้ ดังต่อไปนี้ ข้อ 1 ระเบียบนี้เรียกว่า “ ระเบียบคณะกรรมการการแข่งขันทางการค้า ว่าด้วยการเปิดเผย ข้อมูลข่าวสารของสํานักงานคณะกรรมการการแข่งขันทางการค้า ( ฉบับที่ 2) พ . ศ . 2566” ข้อ 2 ระเบียบนี้ให้ใช้บังคับตั้งแต่วันถัดจากวันประกาศในราชกิจจานุเบกษาเป็นต้นไป ข้อ 3 ให้เพิ่มความต่อไปนี้เป็นหมวด 1/1 คณะกรรมการบริหารข้อมูลข่าวสาร ของสํานักงาน ข้อ 7/1 ข้อ 7/2 และข้อ 7/3 ของระเบียบคณะกรรมการการแข่งขันทางการค้า ว่าด้วยการเปิดเผยข้อมูลข่าวสารของสํานักงานคณะกรรมการการแข่งขันทางการค้า พ . ศ . 2565 “ หมวด 1/1 คณะกรรมการบริหารข้อมูลข่าวสารของสํานักงาน ข้อ 7/1 ให้มีคณะกรรมการบริหารข้อมูลข่าวสารของสํานักงาน ประกอบด้วย รองเลขาธิการที่เลขาธิการมอบหมาย เป็นประธานกรรมการ และกรรมการที่เลขาธิการแต่งตั้งจาก ผู้อํานวยการฝ่ายไม่เกิน 7 คน โดยให้ผู้อํานวยการฝ่ายเลขานุการสํานักงาน เป็นกรรมการ และเลขานุการ และให้มีผู้ช่วยเลขานุการไม่เกิน 2 คน ข้อ 7/2 ให้คณะกรรมการบริหารข้อมูลข่าวสารของสํานักงาน มีอํานาจและหน้าที่ ดังต่อไปนี้ (1) กําหนดหลักเกณฑ์และแนวทางปฏิบัติเกี่ยวกับการบริหาร การจัดระบบ การขอ การอนุญาต และการบริการข้อมูลข่าวสารของสํานักงาน (2) พิจารณาและเสนอความเห็นต่อเลขาธิการหรือคณะกรรมการในการพิจารณาอนุญาต ให้เปิดเผยข้อมูลข่าวสารตามระเบียบนี้ตามที่เลขาธิการมอบหมาย (3) ให้คําแนะนําหรือเสนอความเห็นเกี่ยวกับข้อมูลข่าวสารที่ลงพิมพ์ในราชกิจจานุเบกษา ้ หนา 2 ่ เลม 140 ตอนพิเศษ 216 ง ราชกิจจานุเบกษา 5 กันยายน 2566

(4) ให้คําแนะนําหรือเสนอความเห็นเกี่ยวกับการพิจารณาประเภทของข้อมูลข่าวสาร ของสํานักงานที่ต้องเปิดเผย ข้อมูลข่าวสารของสํานักงานที่ไม่ต้องเปิดเผย หรือข้อมูลข่าวสาร ของสํานักงานที่เป็นความลับของราชการ (5) ให้คําแนะนําหรือเสนอความเห็นเกี่ยวกับประเภทของข้อมูลข่าวสารของสํานักงาน ที่ควรจัดเก็บไว้ที่สํานักงาน หรือส่งไปจัดเก็บยังหอจดหมายเหตุแห่งชาติ กรมศิลปากร หรือหน่วยงานอื่นของรัฐ ที่กําหนดในพระราชกฤษฎีกาตามกฎหมายว่าด้วยข้อมูลข่าวสารของราชการ (6) ให้คําแนะนําหรือเสนอความเห็นเกี่ยวกับการจัดทําและปรับปรุงข้อมูลข่าวสาร ที่เป็นประโยชน์ต่อราชการ (7) ให้คําแนะนําหรือเสนอความเห็นเกี่ยวกับการเชื่อมโยงข้อมูลข่าวสารของสํานักงาน กับหน่วยงานของรัฐ (8) ให้คําแนะนําหรือเสนอความเห็นในกรณีที่มีปัญหาและอุปสรรคเกี่ยวกับการดําเนินการ ตามกฎหมายว่าด้วยข้อมูลข่าวสารของราชการและระเบียบนี้ (9) แต่งตั้งคณะอนุกรรมการหรือคณะทํางานเพื่อปฏิบัติการในเรื่องใด ๆ ตามที่ได้รับมอบหมาย (10) เชิญบุคคลใดมาสอบถาม หรือให้ชี้แจง แสดงความเห็นเกี่ยวกับข้อมูลข่าวสาร (11) ดําเนินการอื่นใดที่เกี่ยวข้องตามที่คณะกรรมการการแข่งขันทางการค้าและเลขาธิการ คณะกรรมการการแข่งขันทางการค้ามอบหมาย ข้อ 7/3 ให้นําระเบียบคณะกรรมการการแข่งขันทางการค้า ว่าด้วยการประชุมคณะกรรมการ การแข่งขันทางการค้า พ . ศ . 2560 มาใช้บังคับกับการประชุมของคณะกรรมการบริหารข้อมูลข่าวสาร ของสํานักงานด้วยโดยอนุโลมเท่าที่ใช้บังคับได้ ” ข้อ 4 ให้ยกเลิกความในข้อ 12 ในหมวด 2 การยื่นคําขอและการพิจารณาคําขอ ของระเบียบคณะกรรมการการแข่งขันทางการค้า ว่าด้วยการเปิดเผยข้อมูลข่าวสารของสํานักงาน คณะกรรมการการแข่งขันทางการค้า พ . ศ . 2565 และให้ใช้ความต่อไปนี้แทน “ ข้อ 12 ให้พิจารณาคําขอให้แล้วเสร็จภายในสามสิบวันนับแต่ได้รับคําขอหรือนับแต่ได้รับ คําคัดค้านตามข้อ 11 แล้วแต่กรณี ในกรณีที่มีเหตุจําเป็นให้ขยายเวลาออกไปได้ แต่ต้องแสดงเหตุผล และรวมเวลาทั้งหมดแล้วต้องไม่เกินเก้าสิบวัน และให้แจ้งกําหนดวันและเวลาเพื่อให้ผู้ยื่นคําขอ มารับข้อมูลข่าวสารภายในระยะเวลาอันสมควร ” ข้อ 5 ให้ยกเลิกความในข้อ 13 ในหมวด 3 การพิจารณาอนุญาตให้เปิดเผยข้อมูลข่าวสาร ของระเบียบคณะกรรมการการแข่งขันทางการค้า ว่าด้วยการเปิดเผยข้อมูลข่าวสารของสํานักงาน คณะกรรมการการแข่งขันทางการค้า พ . ศ . 2565 และให้ใช้ความต่อไปนี้แทน “ ข้อ 13 ให้เลขาธิการเป็นผู้มีอํานาจพิจารณาอนุญาตให้เปิดเผยข้อมูลข่าวสารตามระเบียบนี้ เว้นแต่ข้อมูลข่าวสารที่อยู่ระหว่างพิจารณาของคณะอนุกรรมการ คณะอนุกรรมการสอบสวน หรือ คณะกรรมการ ให้คณะกรรมการเป็นผู้มีอํานาจพิจารณาอนุญาต ้ หนา 3 ่ เลม 140 ตอนพิเศษ 216 ง ราชกิจจานุเบกษา 5 กันยายน 2566

ภายใต้บังคับวรรคหนึ่ง หากเลขาธิการเห็นว่ามีเหตุจําเป็นอาจเสนอคณะกรรมการให้ความเห็นชอบ ก่อนการพิจารณาอนุญาตให้เปิดเผยข้อมูลข่าวสารก็ได้ ในกรณีที่มีคําสั่งอนุญาต ผู้อนุญาตอาจกําหนดเงื่อนไขในการอนุญาตให้เปิดเผยข้อมูลข่าวสาร ด้วยก็ได้ ในกรณีมีคําสั่งไม่อนุญาตให้เปิดเผยข้อมูลข่าวสารหรือมีคําสั่งไม่รับฟังคําคัดค้านของ ผู้มีประโยชน์ได้เสีย ให้สํานักงานแจ้งคําสั่งพร้อมทั้งเหตุผลให้ผู้ยื่นคําขอหรือผู้มีประโยชน์ได้เสียทราบ โดยเร็ว ทั้งนี้ ให้แจ้งสิทธิอุทธรณ์ต่อคณะกรรมการวินิจฉัยการเปิดเผยข้อมูลข่าวสารภายในสิบห้าวัน นับแต่วันที่ได้รับแจ้งคําสั่งต่อผู้ยื่นคําขอหรือผู้มีประโยชน์ได้เสียทราบด้วย ” ประกาศ ณ วันที่ 9 สิงหาคม พ . ศ . 25 66 ไมตรี สุเทพากุล ประธานกรรมการการแข่งขันทางการค้า ้ หนา 4 ่ เลม 140 ตอนพิเศษ 216 ง ราชกิจจานุเบกษา 5 กันยายน 2566
