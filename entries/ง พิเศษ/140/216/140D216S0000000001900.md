---
name: >-
  ประกาศกระทรวงสาธารณสุข เรื่อง กำหนดปริมาณวัตถุออกฤทธิ์ในประเภท 3 หรือประเภท 4
  ที่ผู้ประกอบวิชาชีพเวชกรรม
  ผู้ประกอบวิชาชีพทันตกรรมหรือผู้ประกอบวิชาชีพการสัตวแพทย์ชั้นหนึ่งมีไว้ในครอบครองได้ตามมาตรา
  32 พ.ศ. 2566
date: '2023-09-05'
category: ง พิเศษ
volume: 140
section: 216
page: 19
source: 'https://ratchakitcha.soc.go.th/documents/140D216S0000000001900.pdf'
draft: true
---

# ประกาศกระทรวงสาธารณสุข เรื่อง กำหนดปริมาณวัตถุออกฤทธิ์ในประเภท 3 หรือประเภท 4 ที่ผู้ประกอบวิชาชีพเวชกรรม ผู้ประกอบวิชาชีพทันตกรรมหรือผู้ประกอบวิชาชีพการสัตวแพทย์ชั้นหนึ่งมีไว้ในครอบครองได้ตามมาตรา 32 พ.ศ. 2566

ประกาศกระทรวงสาธารณสุข เรื่อง กำหนดปริมาณวัตถุออกฤทธิ์ในประเภท 3 หรือประเภท 4 ที่ผู้ประกอบวิชาชีพเวชกรรม ผู้ประกอบวิชาชีพทันตกรรมหรือผู้ประกอบวิชาชีพการสัตวแพทย์ชั้นหนึ่งมีไว้ในครอบครองได้ตามมาตรา 32 พ.ศ. 2566 โดยที่เป็นการสมควรกำหนดปริมาณวัตถุออกฤทธิ์ในประเภท 3 หรือประเภท 4 ที่ผู้ประกอบวิชาชีพเวชกรรม ผู้ประกอบวิชาชีพทันตกรรมหรือผู้ประกอบวิชาชีพการสัตวแพทย์ชั้นหนึ่ง มีไว้ในครอบครองได้ตามมาตรา 32 อาศัยอานาจตามความในมาตรา 24 วรรคสอง แห่งพระราชบัญญัติให้ใช้ประมวลกฎหมาย ยาเสพติด พ.ศ. 2564 และมาตรา 23 (9) แห่งประมวลกฎหมายยาเสพติด รัฐมนตรีว่ากา ร กระทรวงสาธารณสุขโดยการเสนอแนะของคณะกรรมการควบคุมยาเสพติด ออกประกาศไว้ ดังต่อไปนี้ ข้อ 1 ประกาศนี้เรียกว่า “ ประกาศกระทรวงสาธารณสุข เรื่อง กำหนดปริมาณวัตถุออกฤทธิ์ ในประเภท 3 หรือประเภท 4 ที่ผู้ประกอบวิชาชีพเวชกรรม ผู้ประกอบวิชาชีพทันตกรรมหรือ ผู้ประกอบวิชาชีพการสัตวแพทย์ชั้นหนึ่งมีไว้ในครอบครองได้ตามมาตรา 32 พ.ศ. 2566 ” ข้อ 2 ประกาศนี้ให้ใช้บังคับเมื่อพ้นกาหนดสามสิบวันนับแต่วันประกาศในราชกิจจานุเบกษา เป็นต้นไป ข้อ 3 ให้ผู้ประกอบวิชาชีพเวชกรรม ผู้ประกอบวิชาชีพทันตกรรมหรือผู้ประกอบวิชาชีพ การ สัตวแพทย์ชั้นหนึ่ง มีวัตถุออกฤทธิ์ในประเภท 3 หรือประเภท 4 ไว้ในครอบครองได้ไม่เกิน ปริมาณดังนี้ โดยไม่ต้องขออนุญาตตามมาตรา 32 วัตถุออกฤทธิ์ในประเภท 3 (1) อะโมบาร์บิทาล ( amobarbital ) 10 กรัม (2) เพนตาโซซีน ( pentazocine ) 1 กรัม (3) เพนโตบาร์บิทาล ( pentobarbital ) 10 กรัม วัตถุออกฤทธิ์ในประเภท 4 (1) โบรมาซีแพม ( bromazepam ) 6 กรัม (2) คลอร์ไดอะซีพอกไซด์ ( chlordiazepoxide ) 250 กรัม (3) โคลบาแซม ( clobazam ) 10 กรัม (4) โคลนาซีแพม ( clonazepam ) 2 กรัม (5) คลอราซีเพต ( clorazepate ) 10 กรัม (6) ไดอะซีแพม ( diazepam ) 10 กรัม (7) ลอราซีแพม ( lorazepam ) 2 กรัม (8) เมดาซีแพม ( medazepam ) 10 กรัม ้ หนา 19 ่ เลม 140 ตอนพิเศษ 216 ง ราชกิจจานุเบกษา 5 กันยายน 2566

(9) ฟีโนบาร์บิทาล ( phenobarbital ) 100 กรัม (10) พินาซีแพม ( pinazepam ) 5 กรัม (11) พราซีแพม ( prazepam ) 10 กรัม (12) โทฟิโซแพม ( tofisopam ) 50 กรัม ประกาศ ณ วันที่ 29 สิงหาคม พ.ศ. 256 6 สาธิต ปิตุเตชะ รัฐมนตรีช่วยว่าการกระทรวงสาธารณสุข ปฏิบัติราชการแทน รัฐมนตรีว่าการกระทรวงสาธารณสุข ้ หนา 20 ่ เลม 140 ตอนพิเศษ 216 ง ราชกิจจานุเบกษา 5 กันยายน 2566
