---
name: >-
  ประกาศกรมปศุสัตว์ เรื่อง ชะลอการนำเข้าหรือนำผ่านราชอาณาจักรซึ่งสุกร หมูป่า
  หรือซากสุกร ซากหมูป่า จากสาธารณรัฐโปแลนด์ พ.ศ. 2566
date: '2023-06-02'
category: ง พิเศษ
volume: 140
section: 130
page: 29
source: 'https://ratchakitcha.soc.go.th/documents/140D130S0000000002900.pdf'
draft: true
---

# ประกาศกรมปศุสัตว์ เรื่อง ชะลอการนำเข้าหรือนำผ่านราชอาณาจักรซึ่งสุกร หมูป่า หรือซากสุกร ซากหมูป่า จากสาธารณรัฐโปแลนด์ พ.ศ. 2566

ประกาศกรมปศุสัตว์ เรื่อง ชะลอการนาเข้าหรือนำผ่านราชอาณาจักรซึ่งสุกร หมูป่า หรือซากสุกร ซากหมูป่า จากสาธารณรัฐโปแลนด์ พ.ศ. 2566 สืบเนื่องจากประกาศกรมปศุสัตว์ เรื่อง ชะลอการนำเข้าหรือนำผ่านราชอาณาจักร ซึ่งสุกร หมูป่า หรือซากสุกร ซากหมูป่า จากสาธารณรัฐโปแลนด์ พ.ศ. 2566 ลงวันที่ 20 กุมภาพันธ์ 2566 ประกาศในราชกิจจานุเบกษา เมื่อวันที่ 7 มีนาคม 2566 มีผลใช้บังคับได้เป็นระยะเวลาเก้าสิบวัน นับตั้งแต่ วันถัดจากวันประกาศในราชกิจจานุเบกษา จะสิ้นสุดการใช้บังคับในวันที่ 5 มิถุนายน 2566 แต่อย่างไรก็ตาม ยังมีการรายงานการระบาดของโรคอหิวาต์แอฟริกาในสุกร ( African Swine Fever : ASF ) ในพื้นที่ของสาธารณรั ฐโปแลนด์ จากองค์การสุขภาพสัตว์โลก ( World Organisation for Animal Health : WOAH ) ซึ่งโรคระบาดสัตว์ดังกล่าวสามารถแพร่กระจายไปอย่างกว้างขวางได้ โดยมีสาเหตุสำคัญมาจาก การเคลื่อนย้ายสัตว์ป่วยหรือสัตว์ที่เป็นพาหะนำโรคหรือซากของสัตว์ซึ่งป่วยหรือตายโดยโรคระบาดสัตว์ ดังกล่าวไปยังท้องที่ต่าง ๆ และเพื่อเป็นการป้องกันไม่ให้โรคระบาดสัตว์ดังกล่าวแพร่กระจายเข้ามา ซึ่งจะส่งผลกระทบต่อการเลี้ยงสุกรและหมูป่าในประเทศ อาศัยอำนาจตาม ความในมาตรา 6 วรรคหนึ่ง และมาตรา 33 แห่งพระราชบัญญัติ โรคระบาดสัตว์ พ.ศ. 2558 อธิบดีกรมปศุสัตว์ จึงออกประกาศไว้ ดังต่อไปนี้ ข้อ 1 ให้ชะลอการนาเข้าหรือนำผ่านราชอาณาจักรซึ่งสุกร หมูป่า หรือซากสุกร ซากหมูป่า ที่มีแหล่งกำเนิดจากสาธารณรัฐโปแลนด์ ข้อ 2 ประกาศฉบับนี้ให้มีผลใช้บังคับได้เป็นเวลาเก้าสิบวันนับตั้งแต่วันที่ 6 มิถุนายน 2566 เป็นต้นไป ประกาศ ณ วันที่ 26 พฤษภาคม พ.ศ. 256 6 สมชวน รัตนมังคลานนท์ อธิบดีกรมปศุสัตว์ ้ หนา 29 ่ เลม 140 ตอนพิเศษ 130 ง ราชกิจจานุเบกษา 2 มิถุนายน 2566
