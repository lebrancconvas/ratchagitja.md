---
name: >-
  ระเบียบคณะกรรมการป้องกันและปราบปรามการทุจริตแห่งชาติ
  ว่าด้วยค่าใช้จ่ายในการเดินทางไปราชการ (ฉบับที่ 2) พ.ศ. 2566
date: '2023-06-30'
category: ก
volume: 140
section: 39
page: 5
source: 'https://ratchakitcha.soc.go.th/documents/140A039N0000000000500.pdf'
draft: true
---

# ระเบียบคณะกรรมการป้องกันและปราบปรามการทุจริตแห่งชาติ ว่าด้วยค่าใช้จ่ายในการเดินทางไปราชการ (ฉบับที่ 2) พ.ศ. 2566

ระเบียบคณะกรรมการป้องกันและปราบปรามการทุจริตแห่งชาติ ว่าด้วยค่าใช้จ่ายในการเดินทางไปราชการ (ฉบับที่ 2) พ.ศ. 2566 โดยที่เป็นการสมควรแก้ไขเพิ่มเติมระเบียบคณะกรรมการป้องกันและปราบปรามการทุจริตแห่งชาติ ว่าด้วยค่าใช้จ่ายในการเดินทางไปราชการ พ.ศ. 2561 เกี่ยวกับค่าชดเชยเป็นค่าพาหนะในลักษณะเหมาจ่าย เพื่อให้เกิดความเหมาะสม อาศัยอานาจตามความในมาตรา 143 (2) แห่งพระราชบัญญัติประกอบรัฐธรรมนูญว่าด้วย การป้องกันและปราบปรามการทุจริต พ.ศ. 2561 ประธานกรรมการโดยความเห็นชอบของคณะกรรมการ ป้องกันและปราบปรามการทุจริตแห่งชาติจึงออกระเบียบไว้ ดังต่อไปนี้ ข้อ 1 ระเบียบนี้เรียกว่า “ ระเบียบคณะกรรมการป้องกันและปราบปรามการ ทุจริตแห่งชาติ ว่าด้วยค่าใช้จ่ายในการเดินทางไปราชการ (ฉบับที่ 2) พ.ศ. 2566 ” ข้อ 2 ระเบียบนี้ให้ใช้บังคับตั้งแต่วันถัดจากวันประกาศในราชกิจจานุเบกษาเป็นต้นไป ข้อ 3 ให้ยกเลิกความในบัญชีหมายเลข 5 ท้ายระเบียบคณะกรรมการป้องกันและปราบปราม การทุจริตแห่งชาติว่ำด้วยค่าใช้จ่ายในการเดินทางไปราชการ พ.ศ. 2561 และให้ใช้ความตามบัญชี หมายเลข 5 ท้ายระเบียบนี้แทน ประกาศ ณ วันที่ 9 มิถุนายน พ.ศ. 256 6 พลตำรวจเอก วัชรพล ประสารราชกิจ ประธานกรรมการป้องกันและปราบปรามการทุจริตแห่งชาติ ้ หนา 5 ่ เลม 140 ตอนที่ 39 ก ราชกิจจานุเบกษา 30 มิถุนายน 2566

บัญชีหมายเลข 5 ค่าชดเชยเป็นค่าพาหนะในลักษณะเหมาจ่าย ประเภทยานพาหนะ อัตรา (คน/กิโลเมตร/บาท) รถยนต์ส่วนบุคคล 5.00 รถจักรยานยนต์ 3.00
