---
name: >-
  ประกาศคณะกรรมการการเลือกตั้ง เรื่อง
  พรรคไทยสร้างสรรค์สิ้นสภาพความเป็นพรรคการเมือง
date: '2023-03-31'
category: ก
volume: 140
section: 25
page: 12
source: 'https://ratchakitcha.soc.go.th/documents/140A025N0000000001200.pdf'
draft: true
---

# ประกาศคณะกรรมการการเลือกตั้ง เรื่อง พรรคไทยสร้างสรรค์สิ้นสภาพความเป็นพรรคการเมือง

ประกาศคณะกรรมการการเลือกตั้ง เรื่อง พรรคไทยสร้างสรรค์สิ้นสภาพความเป็นพรรคการเมือง ตามที่นายทะเบียนพรรคการเมืองโดยความเห็นชอบของคณะกรรมการการเลือกตั้ง ได้มีประกาศนายทะเบียนพรรคการเมือง ลงวันที่ 25 ตุลาคม 2564 เรื่อง รับจดทะเบียนจัดตั้ง พรรคไทยสร้างสรรค์ ตามพระราชบัญญัติประกอบรัฐธรรมนูญว่าด้วยพรรคการเมือง พ.ศ. 2560 นั้น นายธำรงค์ เรืองธุระกิจ หัวหน้าพรรคไทยสร้างสรรค์ ได้มีหนังสือแจ้งต่อนายทะเบี ยน พรรคการเมืองว่าในการประชุมคณะกรรมการบริหารพรรคไทยสร้างสรรค์ เมื่อวันที่ 25 มกราคม 256 6 ที่ประชุมมีมติเอกฉันท์ให้เลิกพรรคไทยสร้างสรรค์ ตามข้อบังคับพรรคไทยสร้างสรรค์ พ.ศ. 2564 ข้อ 123 วรรคหนึ่ง กรณีดังกล่าว จึงเป็นเหตุให้พรรคไทยสร้างสรรค์สิ้นสภาพความเป็นพรรคการเมือง ตามมาตรา 91 วรรคหนึ่ง (7) แห่งพระราชบัญญัติประกอบรัฐธรรมนูญว่าด้วยพรรคการเมือง พ.ศ. 2560 คณะกรรมการการเลือกตั้งจึงประกาศให้พรรคไทยสร้างสรรค์สิ้นสภาพความเป็นพรรคการเมือง ตามมาตรา 91 วรรคห นึ่ง (7) และวรรคสอง แห่งพระราชบัญญัติประกอบรัฐธรรมนูญว่าด้วยพรรคการเมือง พ.ศ. 2560 ทั้งนี้ ตั้งแต่วันที่ประกาศในราชกิจจานุเบกษาเป็นต้นไป ประกาศ ณ วันที่ 30 มีนาคม พ.ศ. 25 6 6 อิทธิพร บุญประคอง ประธานกรรมการการเลือกตั้ง ้ หนา 12 ่ เลม 140 ตอนที่ 25 ก ราชกิจจานุเบกษา 31 มีนาคม 2566
