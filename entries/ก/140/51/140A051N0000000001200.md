---
name: >-
  ข้อบังคับประธานศาลฎีกา ว่าด้วยการจ่ายค่าป่วยการ ค่าพาหนะเดินทาง
  และค่าเช่าที่พักแก่พยานที่ศาลเรียกมาเอง (ฉบับที่ 2) พ.ศ. 2566
date: '2023-08-25'
category: ก
volume: 140
section: 51
page: 12
source: 'https://ratchakitcha.soc.go.th/documents/140A051N0000000001200.pdf'
draft: true
---

# ข้อบังคับประธานศาลฎีกา ว่าด้วยการจ่ายค่าป่วยการ ค่าพาหนะเดินทาง และค่าเช่าที่พักแก่พยานที่ศาลเรียกมาเอง (ฉบับที่ 2) พ.ศ. 2566

ข้อบังคับประธานศาลฎีกา ว่าด้วยการจ่ายค่าป่วยการ ค่าพาหนะเดินทาง และค่าเช่าที่พักแก่พยานที่ศาลเรียกมาเอง (ฉบับที่ 2) พ.ศ. 2566 โดยที่เป็นการสมควรแก้ไขเพิ่มเติมข้อบังคับประธานศาลฎีกาว่าด้วยการจ่ายค่าป่วยการ ค่าพาหนะเดินทาง และค่าเช่าที่พักแก่พยานที่ศาลเรียกมาเอง พ.ศ. 2560 ให้เหมาะสม อาศัยอานาจตามความในมาตรา 6 (1/1) แห่งพระราชบัญญัติให้ใช้ประมวลกฎหมายวิธีพิจารณา ความแพ่ง พุทธศักราช 2477 ซึ่งแก้ไขเพิ่มเติมโดยพระราชบัญญัติให้ใช้ประมวลกฎหมายวิธีพิจารณา ความแพ่ง (ฉบับที่ 2) พ.ศ. 2543 และพระราชบัญญัติให้ใช้ประมวลกฎหมายวิธีพิจารณาความแพ่ง (ฉบับที่ 3) พ.ศ. 2558 ประธานศาลฎีกาโดยความเห็นชอบของคณะกรรมการบริหารศาลยุติธรร ม (ก.บ.ศ.) ออกข้อบังคับไว้ ดังต่อไปนี้ ข้อ 1 ข้อบังคับนี้เรียกว่า “ ข้อบังคับประธานศาลฎีกาว่าด้วยการจ่ายค่าป่วยการ ค่าพาหนะ เดินทาง และค่าเช่าที่พักแก่พยานที่ศาลเรียกมาเอง (ฉบับที่ 2) พ.ศ. 2566 ” ข้อ 2 ข้อบังคับนี้ให้ใช้บังคับตั้งแต่วันถัดจากวันประกาศในราชกิจจานุเบกษาเป็นต้นไป ข้อ 3 ให้เพิ่มความต่อไปนี้เป็นวรรคสอง ในข้อ 4 แห่งข้อบังคับประธานศาลฎีกาว่าด้วย การจ่ายค่าป่วยการ ค่าพาหนะเดินทาง และค่าเช่าที่พักแก่พยานที่ศาลเรียกมาเอง พ.ศ. 2560 “ ในกรณีที่พยานเดินทางโดยพาหนะส่วนตัว หากศาลเห็นว่าค่าพาหนะเดินทางที่ขอเบิก เกินความจำเป็นให้มีอำนาจสั่งจ่ายค่าพาหนะเดินทางแบบเหมาจ่ายได้ตามที่เห็นสมควร ” ข้อ 4 ให้เลขาธิการสำนักงานศาลยุติธรรมรักษาการตามข้อบังคับนี้ ประกาศ ณ วันที่ 9 สิงหาคม พ.ศ. 256 6 โชติวัฒน์ เหลืองประเสริฐ ประธานศาลฎีกา ประธานกรรมการบริหารศาลยุติธรรม ้ หนา 12 ่ เลม 140 ตอนที่ 51 ก ราชกิจจานุเบกษา 25 สิงหาคม 2566
