---
name: >-
  คำพิพากษาของศาลฎีกาแผนกคดีอาญาของผู้ดำรงตำแหน่งทางการเมือง เรื่อง
  การแสดงบัญชีรายการทรัพย์สินและหนี้สิน [คดีหมายเลขดำที่ อม.28/2565
  คดีหมายเลขแดงที่ อม.12/2566 ระหว่าง 
  คณะกรรมการป้องกันและปราบปรามการทุจริตแห่งชาติ  ผู้ร้อง  นางสาวประทุมทิพย์
  จำนงค์หมู่ ผู้ถูกกล่าวหา]
date: '2023-08-04'
category: ก
volume: 140
section: 44
page: 5
source: 'https://ratchakitcha.soc.go.th/documents/140A044N0000000000500.pdf'
draft: true
---

# คำพิพากษาของศาลฎีกาแผนกคดีอาญาของผู้ดำรงตำแหน่งทางการเมือง เรื่อง การแสดงบัญชีรายการทรัพย์สินและหนี้สิน [คดีหมายเลขดำที่ อม.28/2565 คดีหมายเลขแดงที่ อม.12/2566 ระหว่าง  คณะกรรมการป้องกันและปราบปรามการทุจริตแห่งชาติ  ผู้ร้อง  นางสาวประทุมทิพย์ จำนงค์หมู่ ผู้ถูกกล่าวหา]

( อม . 34 ) คําพิพากษา คดีหมายเลขดําที่ อม . 28 / 2565 คดีหมายเลขแดงที่ อม . 12 / 2566 ในพระปรมาภิไธยพระมหากษัตริย์ ศาลฎีกาแผนกคดีอาญาของผู้ดํารงตําแหน่งทางการเมือ ง วันที่ 31 เดือน พฤษภาคม พุทธศักราช 2566 คณะกรรมการป้องกันและปราบปรามการทุจริตแห่งชาติ ผู้ร้อง นางสาวประทุมทิพย์ จํานงค์หมู่ ผู้ถูกกล่าวหา เรื่อง การแสดงบัญชีรายการทรัพย์สินและหนี้สิน ผู้ร้องยื่นคําร้องขอให้วินิจฉัยว่า ผู้ถูกกล่าวหาตําแหน่งรองนายกองค์การบริหารส่วนตําบลบ้านใหม่ อําเภอมหาราช จังหวัดพระนครศรีอยุธยา จงใจไม่ยื่นบัญชีแสดงรายการทรัพย์สินและหนี้สินและเอกสารประกอบ ต่อผู้ร้องกรณีเข้ารับตําแหน่ง และมีพฤติการณ์อันควรเชื่อได้ว่ามีเจตนาไม่แสดงที่มาแห่งทรัพย์สินและหนี้สินนั้น ขอให้ผู้ถูกกล่าวหาพ้นจากตําแหน่งรองนายกองค์การบริหารส่วนตําบลบ้านใหม่ที่ดํารงตําแหน่งอยู่ในปัจจุบัน ให้เพิกถอนสิทธิสมัครรับเลือกตั้งของผู้ถูกกล่าวหา กับลงโทษตามพระราชบัญญัติประกอบรัฐธรรมนูญ ว่าด้วยการป้องกันและปราบปรามการทุจริต พ . ศ . 2561 มาตรา 81 , 114 วรรคสอง ( 1 ), 167 และนับโทษต่อจากโทษของผู้ถูกกล่าวหาในคดีหมายเลขดําที่ อม . 1 / 2566 ของศาลนี้ ผู้ถูกกล่าวหาให้การรับสารภาพและรับว่าเป็นบุคคลคนเดียวกับผู้ถูกกล่าวหาในคดีที่ผู้ร้องขอให้นับโทษต่อ พิเคราะห์คําร้องประกอบเอกสารท้ายคําร้อง และคําให้การของผู้ถูกกล่าวหาแล้ว ข้อเท็จจริง รับฟังได้ว่า เมื่อวันที่ 10 มกราคม 2565 ผู้ถูกกล่าวหาได้รับการแต่งตั้งให้ดํารงตําแหน่งรองนายก ระหว่าง ้ หนา 5 ่ เลม 140 ตอนที่ 44 ก ราชกิจจานุเบกษา 4 สิงหาคม 2566

องค์การบริหารส่วนตําบลบ้านใหม่ อําเภอมหาราช จังหวัดพระนครศรีอยุธยา และยังคงดํารงตําแหน่ง อยู่ในปัจจุบัน ผู้ถูกกล่าวหามีหน้าที่ยื่นบัญชีแสดงรายการทรัพย์สินและหนี้สินและเอกสารประกอบต่อผู้ร้อง กรณีเข้ารับตําแหน่งภายในวันที่ 11 มีนาคม 2565 แต่ผู้ถูกกล่าวหาไม่ยื่นภายในกําหนด ผู้ร้อง มีหนังสือแจ้งให้ผู้ถูกกล่าวหายื่นบัญชีทรัพย์สินและหนี้สินและเอกสารประกอบภายใน 30 วัน นับแต่วันที่ ได้รับหนังสือ แต่ผู้ถูกกล่าวหาเพิกเฉย ต่อมาผู้ร้องมีหนังสือแจ้งให้ผู้ถูกกล่าวหามารับทราบข้อกล่าวหา แต่ผู้ถูกกล่าวหาไม่มารับทราบข้อกล่าวหาและไม่ได้แจ้งเหตุขัดข้องให้ผู้ร้องทราบ ผู้ร้องจึงมีหนังสือ แจ้งข้อกล่าวหาแก่ผู้ถูกกล่าวหา ผู้ถูกกล่าวหารับหนังสือด้วยตนเองแต่ไม่ได้ชี้แจงแก้ข้อกล่าวหา ผู้ร้องมีมติว่า ผู้ถูกกล่าวหาจงใจไม่ยื่นบัญชีแสดงรายการทรัพย์สินและหนี้สินและเอกสารประกอบต่อผู้ร้องกรณีเข้ารับตําแหน่ง และมีพฤติการณ์อันควรเชื่อได้ว่ามีเจตนาไม่แสดงที่มาแห่งทรัพย์สินและหนี้สินนั้น ศาลฎีกาแผนกคดีอาญา ของผู้ดํารงตําแหน่งทางการเมืองมีคําสั่งให้ผู้ถูกกล่าวหาหยุดปฏิบัติหน้าที่ตั้งแต่วันที่ 4 เมษายน 2566 ผู้ถูกกล่าวหาเป็นบุคคลคนเดียวกับผู้ถูกกล่าวหาในคดีหมายเลขดําที่ อม . 1 / 2566 ของศาลนี้ คดีมีปัญหาต้องวินิจฉัยว่า ผู้ถูกกล่าวหาจงใจไม่ยื่นบัญชีแสดงรายการทรัพย์สินและหนี้สิน และเอกสารประกอบต่อผู้ร้องกรณีเข้ารับตําแหน่งรองนายกองค์การบริหารส่วนตําบลบ้านใหม่ อําเภอมหาราช จังหวัดพระนครศรีอยุธยา หรือไม่ เห็นว่า ผู้ถูกกล่าวหาได้รับการแต่งตั้งให้ดํารงตําแหน่งรองนายกองค์การบริหาร ส่วนตําบลบ้านใหม่ จึงเป็นเจ้าหน้าที่ของรัฐตามพระราชบัญญัติประกอบรัฐธรรมนูญว่าด้วยการป้องกัน และปราบปรามการทุจริต พ . ศ . 2561 มาตรา 4 มีหน้าที่ยื่นบัญชีแสดงรายการทรัพย์สินและหนี้สิน และเอกสารประกอบของตน คู่สมรส และบุตรที่ยังไม่บรรลุนิติภาวะต่อผู้ร้องเมื่อเข้ารับตําแหน่งและ พ้นจากตําแหน่ง ตามพระราชบัญญัติประกอบรัฐธรรมนูญว่าด้วยการป้องกันและปราบปรามการทุจริต พ . ศ . 2561 มาตรา 102 ( 9 ), 105 และประกาศคณะกรรมการป้องกันและปราบปรามการทุจริตแห่งชาติ เรื่อง กําหนดตําแหน่งของผู้บริหารท้องถิ่น รองผู้บริหารท้องถิ่น ผู้ช่วยผู้บริหารท้องถิ่น และสมาชิกสภาท้องถิ่น ขององค์การปกครองส่วนท้องถิ่นที่ต้องยื่นบัญชีทรัพย์สินและหนี้สินตามมาตรา 102 ( 9 ) พ . ศ . 2561 การที่ผู้ถูกกล่าวหาไม่ยื่นบัญชีแสดงรายการทรัพย์สินและหนี้สินและเอกสารประกอบต่อผู้ร้องกรณีเข้ารับ ตําแหน่งภายในระยะเวลาที่กฎหมายกําหนด และผู้ร้องมีหนังสือแจ้งให้ผู้ถูกกล่าวหาทราบว่ายังไม่ได้ ยื่นบัญชีแสดงรายการทรัพย์สินและหนี้สินและให้โอกาสผู้ถูกกล่าวหายื่นบัญชีแสดงรายการทรัพย์สินและหนี้สิน ภายในเวลา 30 วัน นับแต่วันที่ได้รับหนังสือ ผู้ถูกกล่าวหาได้รับหนังสือแล้วแต่ผู้ถูกกล่าวหาไม่ได้ดําเนินการ ้ หนา 6 ่ เลม 140 ตอนที่ 44 ก ราชกิจจานุเบกษา 4 สิงหาคม 2566

ซึ่งการยื่นบัญชีแสดงรายการทรัพย์สินและหนี้สินเป็นหน้าที่ตามกฎหมายที่ต้องปฏิบัติ และเป็นมาตรการ ในการตรวจสอบทรัพย์สินและหนี้สินของผู้ใช้อํานาจรัฐ เมื่อรับฟังประกอบกับที่ผู้ถูกกล่าวหาให้การรับสารภาพ พฤติการณ์จึงมีเหตุอันควรเชื่อได้ว่า ผู้ถูกกล่าวหามีเจตนาไม่แสดงที่มาแห่งทรัพย์สินและหนี้สินนั้น ข้อเท็จจริงรับฟังได้ว่า ผู้ถูกกล่าวหาจงใจไม่ยื่นบัญชีแสดงรายการทรัพย์สินและหนี้สินและเอกสารประกอบ ต่อผู้ร้องกรณีเข้ารับตําแหน่งรองนายกองค์การบริหารส่วนตําบลบ้านใหม่ มีผลให้ผู้ถูกกล่าวหาต้องพ้นจาก ตําแหน่งรองนายกองค์การบริหารส่วนตําบลบ้านใหม่นับแต่วันที่ 4 เมษายน 2566 อันเป็นวันที่ ศาลฎีกาแผนกคดีอาญาของผู้ดํารงตําแหน่งทางการเมืองมีคําสั่งให้ผู้ถูกกล่าวหาหยุดปฏิบัติหน้าที่ และถูกเพิกถอนสิทธิสมัครรับเลือกตั้งตลอดไปตามพระราชบัญญัติประกอบรัฐธรรมนูญว่าด้วยการป้องกัน และปราบปรามการทุจริต พ . ศ . 2561 มาตรา 81 วรรคหนึ่งและวรรคสอง และการกระทํา ของผู้ถูกกล่าวหายังเป็นความผิดฐานเป็นเจ้าหน้าที่ของรัฐจงใจไม่ยื่นบัญชีแสดงรายการทรัพย์สินและหนี้สิน และเอกสารประกอบต่อผู้ร้อง และมีพฤติการณ์อันควรเชื่อได้ว่ามีเจตนาไม่แสดงที่มาแห่งทรัพย์สินและหนี้สิน กรณีเข้ารับตําแหน่งรองนายกองค์การบริหารส่วนตําบลบ้านใหม่ ตามพระราชบัญญัติประกอบรัฐธรรมนูญ ว่าด้วยการป้องกันและปราบปรามการทุจริต พ . ศ . 2561 มาตรา 167 ด้วย พิพากษาว่า นางสาวประทุมทิพย์ จํานงค์หมู่ ผู้ถูกกล่าวหาจงใจไม่ยื่นบัญชีแสดงรายการ ทรัพย์สินและหนี้สินและเอกสารประกอบต่อผู้ร้อง และมีพฤติการณ์อันควรเชื่อได้ว่ามีเจตนาไม่แสดงที่มา แห่งทรัพย์สินและหนี้สินกรณีเข้ารับตําแหน่งรองนายกองค์การบริหารส่วนตําบลบ้านใหม่ อําเภอมหาราช จังหวัดพระนครศรีอยุธยา ตามพระราชบัญญัติประกอบรัฐธรรมนูญว่าด้วยการป้องกันและปราบปรามการทุจริต พ . ศ . 2561 มาตรา 114 วรรคสอง ( 1 ) ให้ผู้ถูกกล่าวหาพ้นจากตําแหน่งรองนายกองค์การบริหาร ส่วนตําบลบ้านใหม่ นับแต่วันที่ 4 เมษายน 2566 อันเป็นวันที่ศาลฎีกาแผนกคดีอาญาของผู้ดํารงตําแหน่ง ทางการเมืองมีคําสั่งให้ผู้ถูกกล่าวหาหยุดปฏิบัติหน้าที่ ให้เพิกถอนสิทธิสมัครรับเลือกตั้งของผู้ถูกกล่าวหา ตลอดไปตามมาตรา 81 วรรคหนึ่งและวรรคสอง กับมีความผิดตามมาตรา 167 จําคุก 2 เดือน และปรับ 8 , 000 บาท ผู้ถูกกล่าวหาให้การรับสารภาพเป็นประโยชน์แก่การพิจารณา มีเหตุบรรเทาโทษ ลดโทษตามประมวลกฎหมายอาญา มาตรา 78 ให้กึ่งหนึ่ง คงจําคุก 1 เดือน และปรับ 4 , 000 บาท ไม่ปรากฏว่าผู้ถูกกล่าวหาเคยได้รับโทษจําคุกมาก่อน จึงให้รอการลงโทษจําคุกไว้มีกําหนด 1 ปี ตามประมวลกฎหมายอาญา มาตรา 56 ไม่ชําระค่าปรับให้จัดการตามประมวลกฎหมายอาญา ้ หนา 7 ่ เลม 140 ตอนที่ 44 ก ราชกิจจานุเบกษา 4 สิงหาคม 2566

มาตรา 29 , 30 ส่วนที่ผู้ร้องขอให้นับโทษผู้ถูกกล่าวหาต่อจากคดีหมายเลขดําที่ อม . 1 / 2566 ของศาลนี้ นั้น คดีดังกล่าวศาลฎีกาแผนกคดีอาญาของผู้ดํารงตําแหน่งทางการเมืองยังไม่มีคําพิพากษา จึงไม่อาจนับโทษต่อได้ คําขอส่วนนี้ให้ยก . นายสมเกียรติ ตั้งสกุล นายวีรภัทร ไพบูลย์วัฒนกิจ นายจาตุรงค์ สรนุวัตร นายบวรศักดิ์ ทวิพัฒน์ นางปิยนุช มนูรังสรรค์ นายวรวุฒิ ทวาทศิน นางสาวภัทริกา จุลฤกษ์ นายสมจิตร์ ทองศรี นายณัฏฐชัย ไวยภาษจีรกุล ้ หนา 8 ่ เลม 140 ตอนที่ 44 ก ราชกิจจานุเบกษา 4 สิงหาคม 2566
